---
title: 'உருமாற்றத்தைப் பயன்படுத்தி சார்புகளை வரைபடமாக்குதல்'
date: 2018-11-14T19:02:50-07:00
draft: false
weight: 7
extensions:
    - katex
---

#### உருமாற்றத்தைப் பயன்படுத்தி சார்புகளை வரைபடமாக்குதல் ( Graphing Functions using Transformations)


”ஒரு சித்திரம் ஆயிரம் சொற்களுக்குச் சமம்” என்பது பழமொழி. ஒரு சார்பைப் பற்றி தெரிந்து
கொள்ளப் பகுமுறை கோவையை விட அதன் வரைபடமே நமக்கு நன்கு புரிந்து கொள்ள உதவுகிறது
என்றால் மிகையில்லை. பல புள்ளிகளைத் தளத்தில் குறியிட்டு வரைவதனைத் தவிர்த்து, ஒரு

வளைவரையை வரைவது ஒரு சிறந்த கலைத்திறமையாகும். சில கடினமான சார்புகளை
வரைபடமாக்க, சில அடிப்படை வடிவங்கள் மற்றும் சார்புகளைப் பற்றிய புரிதல் இன்றியமையாதது.
சமச்சீர் தன்மையும், உருமாற்றமும் வரைபடக் கலையைச் செம்மையாக்குகிறது. இப்பிரிவு வெறும்
வரைபடங்கள

உதாரணமாக \\(y = 2 sin (x – 1) + 3\\) எனும் வளைவரையின் சார்பினைப் பார்த்த மாத்திரத்தில்
வளைவரையை வரைவது கடினம் என்ற எண்ணம் தோன்றும். ஆனால் சார்பின் அமைப்பினைப்
பிரித்துப் புரிந்து கொண்டால் எளிதாக வரைய இயலும். இப்பகுதியின் முடிவில் இச்சார்பின்
வளைவரையைக் காணலாம்.

ஒரு கோட்டைப் பொறுத்து வரைபடத்தின் ஒரு பாதி மற்ற பாதியின் பிம்பம் என்பதை
அறிந்திருந்தாலோ அல்லது குறிப்பிட்ட வளைவரையை சற்றுத் திசை நகர்த்துவதன் மூலம் முன்னர்
அறிந்த வளைவரையைக் கொண்டு அறியாத வளைவரையை புதியதாக வரையலாம். மேலும் ஒரு
வளைவரையை பெரியதாக ஆக்கவோ, சுருக்கவோ கொடுக்கப்பட்ட வளைவரை மூலமாகப் பெற
முடிந்தால் புதிய வளைவரைகளை, தெரிந்த வளைவரைகளைக் கொண்டே எளிதாக வரைய இயலும்.


கீழ்க்காணும் உருமாற்றங்களின் வகைகள் வரைபடமாக்கலில் முக்கியப் பங்கு வகிக்கிறது.

(i) பிரதிபலிப்பு (reflection)

(ii) இடப்பெயர்ச்சி (translation)

(iii) விரிதல் / சுருங்குதல் (dilation)

பிரதிபலிப்பு மற்றும் இடப்பெயர்ச்சி உருமாற்றங்களைப் பொறுத்தவரை மூல வரைபடங்களுக்கு
சர்வசமமாக அவை அமையும். அதாவது அதன் அளவு, தோற்றம் முதலியன மாறாது. ஆனால் விரிதலில்
அங்ஙனம் நிகழ்வதில்லை.

**பிரதிபலிப்பு (reflection)**

கொடுக்கப்பட்ட வரைபடம் f - க்கு, l என்ற கோட்டின் மீதான பிரதிபலிப்பு f l என்பது l - ஐப்
பொறுத்து f - க்குச் சமச்சீராக அமையும் வரைபடம் ஆகும். l என்ற கோட்டினைக் கண்ணாடியாகக்
கொண்டு ஒரு வளைவரைக்கு கிடைக்கும் பிம்பமே பிரதிபலிப்பாகும் [படம் 1.47].


![graphing](/books/maths/part-1/sets/graphing-functions/1.47.png "graphing")

இங்கு, \\(f'\\) என்பது l மீதான f - ன் கண்ணாடி பிம்பமாகும். f - ல் உள்ள ஒவ்வொரு புள்ளிக்கும்
\\(f'\\) - ல் ஒத்திசைவான ஒரு புள்ளி அமையும்.

(i) x - அச்சைப் பொறுத்து, \\(y = f ( x )\\) - ன் பிரதிபலிப்பு \\(y = – f(x)\\) எனும் வரைபடம்.

(ii) y - அச்சைப் பொறுத்து \\(y = f ( x )\\) - ன் பிரதிபலிப்பு \\(y = f(- x)\\) எனும் வரைபடம்

(iii) \\(y = x\\) என்ற நேர்க்கோட்டினைப் பொறுத்து \\(y = f ( x )\\) - ன் பிரதிபலிப்பு \\(y = f^{-1} (x)\\)
எனும் வரைபடம் ஆகும்.

விளக்க எடுத்துக்காட்டு 1.5

(i) \\(y = x^2 \ \ \ (ii) y = -x^2 \  என்னும் \ சார்புகளைக் \ கருதுக. \\) 	


![graphing](/books/maths/part-1/sets/graphing-functions/1.48.png "graphing")


\\(f(x)= x^2\\) என்ற சார்புக்கு \\(– f(x)= – x^2\\) ஆகும். ஆகையால் x - அச்சினைப் பொறுத்து
\\(y = x^2\\) –ன் பிரதிபலிப்பு \\(y = -x^2\\) ஆகும் [படம் 1.48].

**விளக்க எடுத்துக்காட்டு 1.6** \\(y^2 = x \ மற்றும் \ y^2 = -x\\) ஆகிய வளைவரைகளின் மிகைக் கிளைகளைக்
கருத்தில் கொள்க.

![graphing](/books/maths/part-1/sets/graphing-functions/1.49.png "graphing")

\\(f(x) =\sqrt {x} \ என்ற \ சார்புக்கு \ f(-x) =\sqrt { – x}\\).ஆகையால் y- அச்சினைப் பொறுத்து
\\(f(x) =\sqrt {x}\\) –ன் பிரதிபலிப்பு \\(f(-x)= \sqrt {-x}\\) ஆகும். இங்கு x < 0 [படம் 1.49].

**விளக்க எடுத்துக்காட்டு 1.7** \\((i) y = e^x\\)  \\((ii) y = log_e x\\)

![graphing](/books/maths/part-1/sets/graphing-functions/1.50.png "graphing")


\\(y = log_e x\\) - ன் நேர்மாறு \\(y = e^x\\) என நாம் அறிவோம். ஆதலால் \\(y = x\\) என்ற கோட்டினைப்
பொறுத்து \\(y = log e x\\) - ன் பிரதிபலிப்பு \\(y = e^x\\) ஆகும். [படம் 1.50]

**இடப்பெயர்ச்சி (Translation)**

ஒரு வரைபடத்தைக் கிடைமட்டமாக அல்லது நிலைக்குத்தாக இடப்பிறழ்வில் ஒருங்கிசைவான
வரைபடங்களை உருவாக்குவது **இடப்பெயர்ச்சி** எனப்படும்.

வளைவரை \\(y = f(x)\\)- ஐ c அலகுகளுக்குக் கிடைமட்டமாக இடப்பக்க நகர்வால் கிடைப்பது
\\(y =f (x + c),c > 0 \\)என்ற வளைவரையாகும்.

வலப்பக்க நகர்வால் கிடைப்பது \\(y = f (x - c),c > 0\\) என்ற வளைவரையாகும்.

வளைவரை\\(y = f(x) \ -ஐ \ d\\) அலகுகளுக்கு நிலைக்குத்தாக மேல்நோக்கி நகர்வால் கிடைப்பது
\\(y = f (x) + d , d > 0 \\)என்ற வளைவரையாகும்.

கீழ்நோக்கிய நகர்வால் கிடைப்பது \\(y = f(x)–d, d > 0\\) என்ற வளைவரையாகும்

**விளக்க எடுத்துக்காட்டு 1.8**

\\( (i) f(x) = | x | \\)   (ii) \\( f(x) = x – 1  \\) \\( (iii) f(x) = |x+1| \\)

என்ற வளைவரைகளை கருதுக.

![graphing](/books/maths/part-1/sets/graphing-functions/1.51.png "graphing")

\\(f(x)=|x-1|\\) என்பதன் வளைவரை \\(f(x)=|x|\\) என்ற வளைவரையை ஒரு அலகு 
வலப்பக்கமாக நகர்த்திக் கிடைக்கப் பெறுவது ஆகும்.

\\(f(x)=|x+1|\\) என்பதன் வளைவரை \\(f(x)=|x|\\) என்ற வளைவரையை ஒரு அலகு
இடப்பக்கமாக நகர்த்திக் கிடைக்கப் பெறுவது ஆகும் [படம் 1.51].

**விளக்க எடுத்துக்காட்டு 1.9**

\\( (i)f(x)=|x| \ \ \ (ii)f(x)=|x|-1 \ \ \ (iii)f(x)=|x|+1 \\)

என்ற வளைவரைகளை கருதுக.

![graphing](/books/maths/part-1/sets/graphing-functions/1.52.png "graphing")

\\(f(x) = |x| – 1\\) என்ற வளைவரை, \\(f(x) =|x|\\) என்ற வளைவரையை ஒரு அலகு
கீழ்நோக்கி நகர்த்திக் கிடைக்கப் பெறுவது ஆகும்.


\\(f(x) = |x| + 1\\) என்ற வளைவரை, \\(f(x) =|x|\\) என்ற வளைவரையை ஒரு அலகு
மேல்நோக்கி நகர்த்திக் கிடைக்கப் பெறுவது ஆகும் [படம் 1.52].


**விரிதல் / சுருங்குதல் (dilation)**

வரைபடத்தை x -அச்சை நோக்கி விரிக்கவோ அல்லது y - அச்சை நோக்கிச் சுருங்கவோ
செய்வது, விரிதல் / சுருங்குதல் ஆகும். ஒரு மிகை மாறிலியால் ஒரு சார்பினைப் பெருக்குவதால்
வரைபடமானது, விரிதல் அல்லது சுருங்குதல் அடைகிறது; அதாவது x - அச்சிலிருந்து விலகிச் செல்லவோ
அல்லது நெருங்கவோ செய்கிறது. குறிப்பாக மிகை மாறிலி, ஒன்றை விடப் பெரியதாக இருப்பின்,
வரைபடம் x - அச்சிலிருந்து விலகிச் செல்லும். அதாவது y - அச்சை நோக்கிச் சுருங்கும். ஒன்றை விட
மிகை மாறிலி குறைவாக இருப்பின், வரைபடம் x - அச்சை நோக்கி நெருங்கும். அதாவது y - அச்சை
விட்டு விலகி விரிவடையும்.

**விளக்க எடுத்துக்காட்டு 1.10:**
 
\\( (ii) f(x) = x^2 \ \ 	(ii)f(x)= \dfrac{1}{2} x^2 	\	\ (iii) f(x)= 2 x^2\\)
என்ற வளைவரைகளை கருதுக.

![graphing](/books/maths/part-1/sets/graphing-functions/1.53.png "graphing")


\\(f(x)= \dfrac {1}{2}x^2\\) என்ற சார்பின் வரைபடம், \\( f(x) = x^2 \\)- ன் வரைபடத்தை x - அச்சை நோக்கி
நெருக்குகிறது. அதாவது விரிவடைகிறது. ஏனெனில், இங்குப் பெருக்கல் காரணி \\(\dfrac {1}{2} \\) , ஒன்றை விடச்
சிறியதாக இருக்கிறது.

\\( f(x) = 2x^2 \\) என்ற சார்பின் வரைபடம் \\( f(x) = x^2 \\) - ன் வரைபடத்தை x - அச்சிலிருந்து விலகி
y - அச்சை நோக்கி நெருக்குகிறது. அதாவது வரைபடம் y - அச்சை நோக்கிச் சுருங்குகிறது. ஏனெனில்,
இங்கு பெருக்கல் காரணி 2 , ஒன்றை விடப் பெரியதாக இருக்கிறது [படம் 1.53].

விளக்க எடுத்துக்காட்டு 1.11:

\\(i) ( f(x) = x^2  \ \ (ii)( f(x) = x^2 +1   (iii)( f(x) = (x+1)^2 \\)

என்ற வளைவரைகளைக் கருதுக.

![graphing](/books/maths/part-1/sets/graphing-functions/1.54.png "graphing")


\\( ( f(x) = x^2 +1  \\) என்ற சார்பின் வரைபடம்,\\( f(x) = x^2 \\)ஒரு அலகு செங்குத்தாக
மேல்நோக்கி நகர்த்துகிறது. 

\\( f(x) = (x+1)^2 \\)என்ற சார்பின் வரைபடம் \\( f(x) = x^2 \\) ஐ ஒரு அலகு கிடைமட்டமாக 
இடப்பக்கம் நோக்கி நகர்த்துகிறது [படம் 1.54].

**விளக்க எடுத்துக்காட்டு 1.12:**  \\(y = x^2 – 1, y = 4(x^2 – 1) \ மற்றும் \ y = (4 x)^2 – 1\\) ஆகிய

வரைபடங்களை ஒப்பீடு மற்றும் வேறுபடுத்திக் காண்க.

![graphing](/books/maths/part-1/sets/graphing-functions/1.55to1.57.png "graphing")


வரைபடங்கள் 1.55 மற்றும் 1.56 ஆகியவை y - அச்சு அளவீட்டில் காண்பதற்கு முன், இவை
ஒன்றுபோல் காட்சி அளிக்கின்றன. படம் 1.56 - ல் உள்ள அளவீடு மூலச் சார்பினை (படம்1.55) நான்கால்
பெருக்குவதால் y அளவீட்டை நான்கு மடங்காக மாற்றுகிறது. ஒரே அளவீட்டில் இந்தச் சார்புகளை
ஒரே தளத்தில் வரைபடங்களாக வரைந்தால் படம்1.57 - ன் படி வேறுவகையில் காட்சியளிக்கிறது.

\\(y = (4x)^2 -1\\) - ன் வரைபடம் படம் 1.58 - ல் கொடுக்கப்பட்டுள்ளது. படம் 1.55 மற்றும் படம் 1.58
ஆகிய இரு வரைபடங்களுக்கிடையே உள்ள வேறுபாடு கண்டுபிடிக்க இயலுமா? இங்கு x அளவீடு
படம் 1.55 - ல் பயன்படுத்திய அதே நான்கின் காரணியால் மாறுபட்டுள்ளது. இந்த வேறுபாட்டைக்
காண  \\(y = (4x)^2 – 1 \ ல் \ x = \dfrac {1}{4}\\) எனப் பிரதியிடக் கிடைப்பது \\(1^2 -1\\). அதுவே மூலச் சார்பில்
(படம் 1.55) x = 1 - ஆல் பிரதியிடக் கிடைக்கும் மதிப்பு ஆகும். ஒரே தளத்தில் இரண்டு சார்புகளையும்
வரையும்போது (படம் 1.59) \\(y = (4x)^2 - 1\\) என்ற வளைவரை y - அச்சை நோக்கி நெருங்கிக்
காட்சியளிக்கின்றது. இங்கு x - வெட்டுத்துண்டுகள் வெவ்வேறானாலும் y - வெட்டுத்துண்டுகளில்
மாற்றம் இல்லை.

![graphing](/books/maths/part-1/sets/graphing-functions/1.58to1.59.png "graphing")


**விளக்க எடுத்துக் காட்டு 1.13**

விளக்க எடுத்துக்காட்டு 1.12 - ல் பயன்படுத்திய செயல்முறையை \\( y = sin x ; \ y = sin 2 x \\)
வரைபடங்களுக்கும் ஒருங்கிணைந்த வரைபடங்களுக்கும் பயன்படுத்தப்பட்டுக் கீழே தரப்பட்டுள்ளது
[படங்கள் 1.60, 1.61 மற்றும் 1.62].


![graphing](/books/maths/part-1/sets/graphing-functions/1.60to1.62.png "graphing")

\\(sin x\\) மற்றும் \\(sin2x\\) ஆகியவற்றின் மீச்சிறு மற்றும் பெரும மதிப்புகளில் மாறுபாடு இல்லை.
ஆனால் x வெட்டுத்துண்டுகள் வெவ்வேறாக அமையும். \\(y = sin x\\) என்ற சார்பின் x வெட்டுத்துண்டுகள்
\\( \pm n \pi\\) ஆகும். ஆனால், \\(y = sin 2x\\) –ன் வெட்டுத்துண்டுகள் \\(\pm \dfrac {1}{2} n \pm\\) ஆகும். இங்கு \\(n \in \Z \\) .

இப்பகுதியின் தொடக்கத்தில் \\(y = 2sin (x–1) + 3\\) என்ற சார்பின் வரைபடத்தை வரைவது பற்றி
கூறினோம். இப்போது அதை வரைவதற்கு தேவையானவற்றைத் தெரிந்து கொண்டுள்ளோம். மேலும்
இதனை விடக் கடினமான வளைவரை வரைவதற்குக் கூட ஆயத்தமாக இருக்கின்றோம். இனி
\\(y = 2sin (x–1) + 3\\) என்ற சார்பின் வளைவரையை வரைவோம்.

**விளக்க எடுத்துக்காட்டு 1.14** \\(y = 2sin (x–1) + 3\\) என்ற சார்பின் வளைவரையை வரைக.

\\(y = sinx\\) என்ற வளைவரையை இடப்பெயர்ச்சி மற்றும் விரிதலைப் பயன்படுத்தி
இவ்வளைவரையை வரைய இயலும் என்பது புலனாகிறது. முதலில் \\(y = sinx\\)என்பதன்
வளைவரையை வரைவோம். இதிலிருந்து \\(y = sin(x- 1 )\\) - ஐ எளிதாக வரையலாம். பிறகு
\\(y = 2sin (x–1)\\) - ன் வளைவரையை வரைந்து இறுதியாக \\(y = 2sin (x–1) + 3\\) என்பதன் வளைவரையை
வரையலாம் [படங்கள் 1.63, 1.64, 1.65 மற்றும் 1.66].


![graphing](/books/maths/part-1/sets/graphing-functions/1.63to1.66.png "graphing")

**பயிற்சி 1.4**

1.கொடுக்கப்பட்டுள்ள [படம் 1.67] \\(y = x^3\\) என்ற வளைவரையின் படத்தினைப் பயன்படுத்தி
அச்சு மதிப்பு மாறாமல் ஒரே தளத்தில் கீழ்க்காணும் சார்புகளை வரைக.

\\( (i)y=-x^3 \ (ii)y=x^3+1 \ (iii)y=x^3-1 (iv)y=(x+1)^3 \\)

![graphing](/books/maths/part-1/sets/graphing-functions/1.67.png "graphing")

2.கொடுக்கப்பட்டுள்ள [படம் 1.68]  \\(y = x^\binom{1}{2}\\) என்ற வளைவரையைப் பயன்படுத்திக் கீழ்க்காணும்சார்புகளை ஒரே தளத்தில் வரைக.

\\( (i)y =- x^\binom{1}{3}  \ (ii) y = x^\binom{1}{3} + 1 \ (iii) y = x^\binom{1}{3} -1 \ (iv) y = (x+1)^\binom{1}{3} \\)


![graphing](/books/maths/part-1/sets/graphing-functions/1.68.png "graphing")


3.ஒரே தளத்தில் \\(f(x)= x^3\\) மற்றும் \\(g(x)= ^3\sqrt{x}\\) சார்புகளை வரைபடமாக்குக. \\(f \circ g\\) –ஐ
கணித்து அதே தளத்தில் வரைபடமாக்குக. முடிவுகளை ஆய்வு செய்க.

4.\\(y = x^2\\) என்ற வளைவரையிலிருந்து \\(y = 3(x - 1)^2+ 5\\) என்ற வளைவரையை காணும்
படிநிலைகளை எழுதுக.

5.\\(y = sin x\\) என்ற சார்பினை வரைந்து அதன் மூலம்

\\( (i) y = sin(-x) \ \ (ii) y = - sin(-x)\\) 

\\( (iii) y  = sin(\dfrac{\pi}{2}+x)  \ (iv)y  = sin(\dfrac{\pi}{2}-x)\\)

ஆகியவற்றை வரைக. (இங்கு (iii),(iv) என்பவை cos x என்பது முக்கோணவியல் மூலம்
தெரிந்து கொள்ளலாம்.)

6.y = x என்ற நேர்கோட்டின் மூலம்

\\( (i) y = -x \ (ii) y = 2x \ (iii) y = x + 1 \\)

\\((iv) y =\dfrac{1}{2}x+1 \ (v) 2 x + y + 3 = 0 \\)ஆகியவற்றைத் தோராயமாக வரைக.

7.\\(y = | x |\\) என்ற வளைவரையின் மூலம்

\\((i) y = |x - 1 |+ 1 \ (ii) y = |x + 1| - 1 \ (iii) y = |x + 2| + 3\\) ஆகியவற்றை வரைக.

8.\\(y = sin x\\) என்ற வளைவரை மூலம் \\(y = sin|x|\\) என்பதன் வரைபடத்தை வரைக. [இங்கு
\\(sin(– x)=- sin x\\)].

{{< box title="செயல்முறை பயிற்சி (Activities)" type="objective" >}}

BALLS AND RUNS

WHAT A CELEBRATION! WHAT A RELATION WHAT A FUNCTION!

![graphing](/books/maths/part-1/sets/graphing-functions/1.4ex.png "graphing")


1.மேற்கண்ட படத்தில் உள்ள புள்ளி விவரங்களை

(i) தொடர்பாக்குக

(ii) சார்பாக்குக

(iii) ஓர் மேற்கோர்த்தல் சார்பாக்குக

(iv) ஒன்றுக்கொன்றாக மாற்ற இயலுமா? இல்லையெனில் காரணம் கண்டறிக

2.கொடுக்கப்பட்டுள்ள படம் 1.69 - லிருந்து, \\(y = x 2\\) எனும் அடிப்படையான வளைவரை
மூலம் (புள்ளிகள் மூலம் தொடர்ச்சியற்றுக் காட்டப்பட்டுள்ளது) ஏனைய
வளைவரைகளின் சமன்பாடுகளை அளவீட்டினைக் கண்டுணர்ந்து இனம்
காண்க.

![graphing](/books/maths/part-1/sets/graphing-functions/1.69.png "graphing")


{{< /box >}}


**பயிற்சி 1.5**

சரியான அல்லது மிகவும் ஏற்புடைய விடையினைத் தேர்ந்தெடுக்கவும்

1.\\(A=\lbrace (x,y):Y=e^x,x \in \R \rbrace \\) - மற்றும் \\(B=\lbrace (x,y):Y=e^-x,x \in \R \rbrace \\) எனில், \\(n(A \cap B)\\) என்பது

\\( (1)\infty \ \ \ (2)0 \ \ \ (3)1 \ \ \ (4)2 \\)

2.\\(A=\lbrace (x,y):y=sin x,x \in \R \rbrace \\), மற்றும்\\(A=\lbrace (x,y):y=cos x,x \in \R \rbrace \\), எனில், \\(A \cap B\\)- ல்

(1) உறுப்புகளில்லை 			 (2) எண்ணிலடங்கா உறுப்புகள் உள்ளன

(3) ஓரே ஒரு உறுப்பு உள்ளது (4) தீர்மானிக்க இயலாது


3.\\(A = {0, -1, 1, 2}\\) எனும் கணத்தில் \\(|x^2 + y^2| \leq 2 \\) எனுமாறு \\(xRy\\) ஆக வரையறுக்கப்பட்ட தொடர்பு R எனில், கீழ்க்கண்டவற்றில் எது சரியானது?

\\((1) R = \lbrace ( 0 , 0 ), ( 0 , – 1 ), ( 0 , 1 ), ( – 1 , 0 ), ( – 1 , 1 ), ( 1 , 2 ), ( 1 , 0 ) \rbrace \\)

\\((2) R -1 = \lbrace( 0 , 0 ), ( 0 , – 1 ), ( 0 , 1 ), ( – 1 , 0 ), ( 1 , 0 )\rbrace \\)

\\((3) R - ன் \ சார்பகம் \ \lbrace 0, -1, 1, 2\rbrace \\)

\\((4) R - ன் \ வீச்சகம் \ \lbrace 0, -1, 1\rbrace \\)


4.\\(f ( x ) = | x – 2 | + | x + 2 |, x \in \R\\) எனில்,

**page no 61 22.q&a  bending**
##  <p>&#63;</p>


\\((1) f(x)  x = \begin{cases} -2x & ; x \in  (- \infty , -2 ] \\ c &\text{if } d \end{cases}\\)



5.R மெய்யெண்களின் கணம் என்க. \\( \R × \R \\) –ல் கீழ்க்கண்ட உட்கணங்களைக் கருதுக.

\\(S = \lbrace (x , y): y = x + 1\\) மற்றும் \\(0 < x < 2 \rbrace ; T = \lbrace ( x , y ) : x – y \in  \Z\\)

எனில் கீழ்க்காணும் கூற்றில் எது மெய்யானது?

(1) T சமானத் தொடர்பு ஆனால், S சமானத் தொடர்பு அல்ல.

(2) S , T இரண்டுமே சமானத் தொடர்பு அல்ல.

(3) S, T இரண்டுமே சமானத் தொடர்பு.

(4) S சமானத் தொடர்பு ஆனால், T சமானத் தொடர்பு அல்ல.

6.இயல் எண்களின் அனைத்துக்கணம்  \\( \N \\) - க்கு  A மற்றும் B உட்கணங்கள் எனில்

\\(A^{'} \cup [(A \cap B ) \cup B^{'}] \\) என்பது

\\( (1)A  \ \ \ (2)A^{'} \ \ \  (3)B \ \ \  (4)\N \\)


7.கணிதம் மற்றும் வேதியியல் இரண்டும் பாடங்களாக ஏற்ற மாணவர்களின் எண்ணிக்கை 70.
இது கணிதத்தை ஏற்றவர்களின் 10% மற்றும் வேதியியல் ஏற்றவர்களின் 14% ஆகும்.
இவற்றில் ஏதாவதொன்றைப் பாடமாக ஏற்ற மாணவர்களின் எண்ணிக்கை

\\((1) 1120 \ \ \ \ \ (2) 1130\\)

\\((3) 1100 \ \ \ \ \ (4) போதுமான தகவல் இல்லை.\\)

8.\\( n[ (A \times B) \cap (A \times C) ) ] = 8 \ மற்றும் \  n (B \cap C) = 2 \ எனில், \ n(A)\\) என்பது

\\( (1)6 \ \ \ (2)4 \ \ \ (3)8 \ \ \ (4)16 \\)

9.\\( n(A)= 2 \ மற்றும் \ n(B \cup C = 3 \ , \ எனில் \ n [( A \times B ) \cup ( A \times C )]\\) என்பது

\\( (1)^3 \ \ \  (2)3^2 \ \ \ (3)6 \ \ \ (4)5 \\)

10.A மற்றும் B எனும் இரு கணங்களில் 17 உறுப்புகள் பொதுவானவை எனில், \\(A \times B\\) மற்றும்
\\(B \times A\\) ஆகிய கணங்களில் உள்ள பொது உறுப்புகளின் எண்ணிக்கை

\\( (1)2^17 \ \ \ (2)17^2 \ \ \  (3)34  (4) போதுமான தகவல் இல்லை.\\)


11.வெற்றற்ற கணங்கள் A மற்றும் B என்க. \\(A \subset B \\) எனில் \\( (A \times B) \cap (B \times A) =\\)

\\( (1) A \cap B \ \ \ (2) A \times A\\)

\\( (3) B \times B \ \ \ (4) இவற்றுள் எதுவும் இல்லை.\\)

12.3 உறுப்புகள் கொண்ட கணத்தின் மீதான தொடர்புகளின் எண்ணிக்கை

\\( (1) 9 \ \ \  (2) 81 \ \ \ (3) 512 \ \ \ (4) 1024 \\)

13.ஒன்றுக்கு மேற்பட்ட உறுப்புகளைக் கொண்ட கணம் X - ன் மீதான அனைத்துத்தொடர்பு R
   எனில் R என்பது

\\((1) தற்சுட்டுத் தொடர்பு அல்ல \ \ \ (2) சமச்சீர் தொடர்பல்ல\\)

\\((3) கடப்புத் தொடர்பு \	\	\ (4) இவற்றுள் எதுவுமன்று\\)


14.\\(X = \lbrace 1, 2, 3, 4 \rbrace\\) மற்றும் \\( R= \lbrace (1,1),(1,2),(1,3),(2,2),(3,3),(2,1),(3,1),(1,4),(4,1) \rbrace \\) எனில் R என்பது

\\((1) தற்சுட்டுத் தொடர்பு  \ \ \	 (2) சமச்சீர் தொடர்பு\\)

\\((3) கடப்புத் தொடர்பு \ \ \ 		 (4) சமானத் தொடர்பு\\)


15.\\( \dfrac {1} {1- 2 sinx} \\) என்ற சார்பின் வீச்சகம்

\\( (1)(- \infty ,-1)\cup ( \dfrac {1}{3},\infty) \ \ \ (2)\big(-1, \dfrac {1}{3}\big)\\)

\\((3) \big[ - 1 , \dfrac {1}{3} \big] \\) 			 \\(4) (- \infty , - 1),\cup \big[ \dfrac{1}{3},\infty) \\)

16.\\( f (x) = | [ x ]-x | ,x \in \R\\) என்ற சார்பின் வீச்சகம்

\\( (1) [0, 1] \ \ \   (2) [0, \infty )  \ \ \  (3) [0, 1) \ \ \ (4) (0, 1)\\)

17.\\(f(x) = x^2\\) என்ற சார்பு இருபுறச் சார்பாக அமைய வேண்டுமெனில் அதன் சார்பகமும்,
துணைச்சார்பகமும் முறையே

\\((1)\R,\R \ \ \  (2)\R,(0,-\infty)  \ \ \  (3) (0, -\infty ),\R \ \ \  (4) [0, \infty), [0, \infty)\\)

18.m உறுப்புகள் கொண்ட ஒரு கணத்திலிருந்து n உறுப்புகள்  கொண்ட ஒரு கணத்திற்கு
வரையறுக்கப்படும் மாறிலிச் சார்புகளின் எண்ணிக்கை


\\((1) mn \ \ \  (2) m  \ \ \  (3) n \ \ \ (4) m + n \\)

19.\\( f:[ 0 , 2 \pi ] \rightarrow  [ – 1 , 1 ] \\)என்ற சார்பு, \\(f(x)= sin x\\) என வரையறுக்கப்படுகிறது எனில், அது

\\((1) ஒன்றுக்கொன்று  \ \ \  (2) மேற்கோர்த்தல்\\)

\\((3) இருபுறச் சார்பு  \ \ \   (4) வரையறுக்க இயலாது\\)

20.\\(f : [ – 3 , 3 ] \rightarrow \ S \ என்ற \ சார்பு \ f(x) = x^2\\) என வறையறுக்கப்பட்டு மேற்கோர்த்தல் எனில், S என்பது

\\( (1) [-9, 9] \ \ \  (2) \R \ \ \  (3) [-3, 3]  \ \ \ (4) [0, 9]\\)


21.\\(X = \lbrace 1 , 2 , 3 , 4 \rbrace , Y = \lbrace a, b , c , d \rbrace , \ மற்றும் \  f=\lbrace (1,a),(4,b),(2,c),(3,d),(2,d)\rbrace\\)  எனில் f என்பது

\\((1) ஒன்றுக்கொன்றானச் சார்பு \ \ \  (2) மேற்கோர்த்தல் சார்பு\\)

\\((3) ஒன்றுக்கொன்று அல்லாத சார்பு \ \ \  (4) சார்பன்று\\)

22. ### bending
   **page no 63**
   **add the enviroment**


23.\\(f : \R \rightarrow \R \\)–ல் சார்பு \\(f(x) = 1 – |x|\\) என வரையறுக்கப்படுகிறது எனில் \\(f\\) - ன் வீச்சகம்
   
\\((1) \R \ \ \  (2) (1, \infty ) \ \ \  (3) (-1, \infty ) \ \ \  (4) (- \infty , 1]\\)

24.\\(f : \R \rightarrow \R \\)- ல்  \\(f(x) =sin x + cos x\\)எனில் f ஆனது

\\( (1) ஒரு ஒற்றைப்படைச் சார்பு  \ \ \ (2) ஒற்றைப்படையுமல்ல இரட்டைப்படையுமல்ல\\)

\\((3) ஒரு இரட்டைப்படைச் சார்பு \ \ \  (4) ஒற்றைப்படை மற்றும் இரட்டைப்படைச் சார்பு\\)


25.\\(f : \R \rightarrow \R \\)- ல்  \\(f(x) =\dfrac{(x^2+cos \ x)(1+x^4)}{(x-sin \ x)(2x-x^3)} + e^{-|x|}\\)எனில் f

(1)ஒரு ஒற்றைப்படைச் சார்பு

(2)ஒற்றைப்படையுமல்ல, இரட்டைப்படையுமல்ல

(3)ஒரு இரட்டைப்படைச் சார்பு

(4)ஒற்றைப்படை மற்றும் இரட்டைப்படைச் சார்பு.



{{< box title="பாடத் தொகுப்பு (Summary)" type="objective" >}}

இந்தப் பாடத்தில் நாம் கற்றுத் தெளிந்தவை

- **கணங்கள்**

– உட்கணம், மிகைக் கணம், வெள்ளிடை உட்கணம், தகு உட்கணம், தகா உட்கணம்

– வெற்றுக் கணம், அடுக்குக் கணம், அனைத்துக்கணம், ஓருறுப்புக் கணம், முடிவுள்ள
கணம், முடிவிலாக் கணம்

– கணத்தின் செவ்வெண்மை

– சேர்ப்பு, வெட்டு, வெட்டா, நிரப்பிக் கணங்கள், கண வேறுபாடு, சமச்சீர் வேறுபாடு

– பண்புகள் மற்றும் டி மார்கன் பண்புகள்

– கார்டீசியன் பெருக்கல்

- **இடைவெளிகள்**

– மாறிலிகள், சார்ந்த மற்றும் சாராத மாறிகள்

– திறந்த, மூடிய, முடிவுள்ள மற்றும் முடிவிலா இடைவெளிகள் மற்றும் அண்மைகள்

- **தொடர்புகள்**

– சார்பகம் மற்றும் வீச்சகம்

– உச்சத் தொடர்புகள் ( வெற்று மற்றும் அனைத்து)

– தொடர்பின் நேர்மாறு

– தற்சுட்டு, சமச்சீர், கடப்பு, சமானத் தொடர்புகள்

- **சார்புகள்**

– வரையறை, சார்பகம், துணைச்சார்பகம், வீச்சகம், பிம்பம், முன்பிம்பம்

– அட்டவணை, வரைபட, பகுமுறை வழிமுறைகள் மற்றும் பகுதிவாரி முறை

– சமனிச் சார்பு, மாறிலிச் சார்பு, பூஜ்ஜியச் சார்பு, மட்டுச் சார்பு, குறியீட்டுச்சார்பு, மீப்பெரு
முழு எண் சார்பு , மீச்சிறு முழு எண் சார்பு, ஒன்றுக்கொன்றான, மேற்கோர்த்தல்
சார்புகள், இருபுறச் சார்புகள்.

– நிலைக் கோட்டுச் சோதனை மற்றும் கிடைமட்டக்கோட்டுச் சோதனை

– சார்புகளின் சேர்ப்பு, சார்பின் நேர்மாறு

– மெய்மதிப்புச் சார்புகளின் கூட்டல் மற்றும் பெருக்கல்

– பல்லுறுப்புச் சார்பு, நேரியல் சார்பு, படிக்குறிச் சார்பு, மடக்கைச் சார்பு, விகிதமுறுச் சார்பு,
தலைகீழ்ச் சார்பு

– ஒற்றைப்படை மற்றும் இரட்டைப் படைச் சார்புகள்.

- **வரைபடமாக்கப்படும் சார்புகள்**

– பிரதிபலிப்பு, இடப்பெயர்வு, விரித்தல்

– கடினமாகத் தோற்றமளிக்கும் சார்புகளின் வரைபடம் வரைதல்

{{< /box >}}


{{< box title="இணையச் செயல்பாடு – 1 (அ)" type="objective" >}}

![graphing](/books/maths/part-1/sets/graphing-functions/1.7ex1.png "graphing")


**படி-1**

கீழே கொடுக்கப்பட்டிருக்கும் உரலியைத் தேடுபொறியில் தட்டச்சு செய்க அல்லது விரைவுக்
குறியீட்டைப் பயன்படுத்துக.

**படி-2**

“Graph of Special Functions” எனும் GeoGebra பணிப்புத்தகம் தோன்றும். அங்கே சார்புகள்
தொடர்பான 7 பயிற்சித்தாள்கள் கொடுக்கப்பட்டிருப்பதைக் காணலாம். அதில் தேவையான ஒரு
பயிற்சியைத் தேர்ந்தெடுக்கவும். எடுத்துக்காட்டாக “More Modulus Functions” என்ற பயிற்சித்தாளைத்
தெரிவு செய்யவும்.

**படி-3**

பயிற்சித்தாளின் வலப் பக்கத்தில் நிலைதகவுச்சார்புகளும் அதற்கான தெரிவு பெட்டியும்
கொடுக்கப்பட்டிருக்கும்.

**படி-4**

அவற்றை ஒவ்வொன்றாகத் தேர்வு செய்தால் இடப் பக்கத்தில் அவற்றின் வரைபடம் தோன்றும்.
மேலும் “a” என்கிற நழுவுக்கோட்டை நகர்த்தி மாறுதல்களை ஆய்வு செய்க.

![graphing](/books/maths/part-1/sets/graphing-functions/1.7ex2.png "graphing")

மேலும் பல பயிற்சித்தாள்களை இப்பணிப்புத்தகத்தில் காணலாம்

*படங்கள் அடையாளத்திற்கு மட்டுமே.

செயல்பாட்டிற்கான உரலி :[https://ggbm.at/ucz465au](https://ggbm.at/ucz465au) or Scan the QR Code.

{{< /box >}}



{{< box title="இணையச் செயல்பாடு – 1 (ஆ)" type="objective" >}}

![graphing](/books/maths/part-1/sets/graphing-functions/1.7ex3.png "graphing")


**படி-1**

கீழே கொடுக்கப்பட்டிருக்கும் உரலியைத் தேடுபொறியில் தட்டச்சு செய்க அல்லது விரைவுக்
குறியீட்டைப் பயன்படுத்துக.

**படி-2**

“TRANSFORMATION OF FUNCTIONS” எனும் GeoGebra பணிப்புத்தகம் தோன்றும். அதில் 10
பணித்தாள்கள் கொடுக்கப்பட்டிருக்கும்.

**படி-3**

அவற்றில் ஒவ்வொன்றாகத் தேர்வு செய்து 1. Translation, 2. Reflection மற்றும் 3. Dilation ஆகியவற்றை
ஆய்வு செய்க. Sine சார்புகளை ஒப்பீடு செய்ய ஒரு பணித்தாள் கொடுக்கப்பட்டிருக்கும். அனைத்து
பணித்தாள்களிளும் நழுவுக்கோட்டை நகர்த்தி மாறுதல்களை ஆய்வு செய்க.

![graphing](/books/maths/part-1/sets/graphing-functions/1.7ex4.png "graphing")

*படங்கள் அடையாளத்திற்கு மட்டுமே.

செயல்பாட்டிற்கான உரலி :[https://ggbm.at/ucz465au](https://ggbm.at/ucz465au) or Scan the QR Code.

{{< /box >}}