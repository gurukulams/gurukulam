---
title: 'இரட்டை நேர்க்கோடுகள்'
date: 2018-11-14T19:02:50-07:00
draft: false
weight: 5
extensions:
    - katex
---


##### 6.5 இரட்டை நேர்க்கோடுகள் (Pair of Straight lines)

இரண்டு அல்லது அதற்கு மேற்பட்ட சமன்பாடுகளை ஒன்றாக இணைத்து உயர்படி உடைய சமன்பாடுகளாக விவரிக்க முடியும். x மற்றும் y -ல் உள்ள நேரிய சமன்பாடு ஒரு நேர்க்கோட்டைக் குறிக்கும் என்பதை நாம் அறிவோம். இரண்டு நேரிய சமன்பாடுகளின் பெருக்கற்பலன் ஒரு இரட்டை நேர்க்கோட்டைக் குறிக்கிறது. இரட்டை நேர்க்கோட்டை x மற்றும் y -ல் ஒரு இருபடிச் சமன்பாடாகக் காணலாம்.

\\(\\ L_1 \equiv a_1x+b_1y+c_1 \\) = 0 மற்றும் \\(\\ L_2 \equiv a_2x+b_2y+c_2 \\) = 0 என்பன இரு தனித்தனி
நேர்க்கோடுகள் என்க. \\(\\ P(x_1 , y_1) \\) என்ற புள்ளி \\(\\ L_1 \\) -ன் மீது அமைந்துள்ளது எனில் \\(\\ L_1 \\) = 0 என்ற சமன்பாட்டை நிறைவு செய்கிறது.

இதேபோல், \\(\\ P(x_1 , y_1) \\) என்ற புள்ளி \\(\\ L_2 \\) -ன் மீது அமைந்துள்ளது எனில், \\(\\ L_2 \\) = 0 என்ற சமன்பாட்டை நிறைவு செய்கிறது.

\\(\\ P(x_1 , y_1) \\) புள்ளியானது \\(\\ L_1 \\) = 0 அல்லது \\(\\ L_2 \\) = 0 இவற்றில் ஏதேனும் ஒன்றில் அமைந்திருக்கிறது எனில், \\(\\ (L_1) (L_2) \\) = 0 என்ற சமன்பாட்டை நிறைவு செய்கிறது. மேலும், வேறு எந்த புள்ளியும் \\(\\ L_1 . L_2 \\) = 0 -ஐ நிறைவு செய்யாது. எனவே, \\(\\ L_1 . L_2 \\) = 0 என்பது \\(\\ L_1 \\) = 0 மற்றும் \\(\\ L_2 \\) = 0 என்ற கோடுகளின் இரட்டை நேர்க்கோடுகளைக் குறிக்கிறது.

\\(\\ \textcolor{blue}{எடுத்துக்காட்டாக,} \\)

\\(\\ y+\sqrt{3}x = 0 \\) மற்றும் \\(\\ y-\sqrt{3}x = 0 \\). 

![pair of straight lines](/books/maths/part-1/twodimension/chapter6/pic18.png)


மேற்கண்ட இரண்டு சமன்பாடுகளும் ஆதி வழியே செல்லக்கூடியதாகும். இரண்டு நேர்க்கோடுகளின் சாய்வுகள்
முறையே \\(\\ \sqrt{-3} \\) மற்றும் \\(\\ \sqrt{3} \\) எனக் குறிக்கிறது.


மேற்கண்ட சமன்பாடுகளின் சேர்ப்புச் சமன்பாடு \\(\\ (y +\sqrt{3}x) \\) \\(\\ (y-\sqrt{3}x) \\) = 0. 

\\(\ \implies \\) \\(\\ y^2-3x^2 = 0 \\) என்பது ஒரு இரட்டை நேர்க்கோட்டைக் குறிக்கிறது.

##### 6.5.1 ஆதிவழியே செல்லும் இரட்டை நேர்க்கோடுகள் (Pair of lines passing through the origin)

நாம் முதலில் ஒரு எளிய வகை சமன்பாடுகளை எடுத்துக்கொள்ளலாம். இரு கோடுகள் ஆதி வழியே செல்லக்கூடியவை எனில், அவற்றின் சமன்பாடுகள்

\\(\\ y-m_1x = 0 \\) மற்றும் \\(\\ y-m_1x = 0 \\) என்க

![pair of straight lines](/books/maths/part-1/twodimension/chapter6/pic19.png)


இவற்றின் ஒருங்கிணைந்த (சேர்ப்பு) சமன்பாடு

\\(\\ y-m_1x \\)\\(\\ y-m_1x \\) = 0  (6.29)

\\(\\ y^2-(m_1+m_2)xy+m_1m_2x^2 = 0 \\)

மேலே உள்ள சமன்பாட்டை \\(\\ ax^2+2hxy+by^2 \\)= 0 என்ற
இரண்டாம் படி சமபடித்தான சமன்பாடாக எழுதலாம். இங்கு ஒவ்வொரு உறுப்பின் படியும் இரண்டாகும்.

மேலும் \\(\\ m_1+m_2 \\) = \\(\\ \frac{-2h} {b} \\) மற்றும் \\(\\ m_1m_2 \\) = \\(\\ \frac{a} {b} \\)ஆகும்.

 \\(\\ \textcolor{pink}{குறிப்பு:} \\) 
சமபடித்தான சமன்பாட்டின் கோடுகள் ஆதி வழிச் செல்லும்


{{< box title="எடுத்துக்காட்டு 6.33" type="objective" >}} \\(\\ 5x^2+6xy+y^2 = 0 \\) என்ற இரட்டை நேர்க்கோட்டின் தனித்தனிச் சமன்பாடுகளைக் காண்க.


\\(\\ \textcolor{green}{தீர்வு} \\)

கொடுக்கப்பட்ட சமன்பாடு \\(\\ 5x^2+6xy+y^2 = 0 \\)

மேற்கண்ட சமன்பாட்டை காரணிபடுத்த,

\\(\\ 5x^2+5xy+xy+y^2 = 0 \\)

\\(\\ 5x(x+y)+y(x+y) = 0 \\)

\\(\\ (5x+y)(x+y) = 0 \\)

எனவே, தேவையான கோடுகள், \\(\\ 5x+y = 0 \\), \\(\\ x+y = 0 \\)

##### மாற்றுமுறை

கொடுக்கப்பட்டுள்ள சமன்பாடு சம படித்தான சமன்பாடு 

\\(\\ 5x^2+6xy+y^2 = 0 \\)

இருபுறமும் \\(\\ x^2 \\) ஆல் வகுக்க,

\\(\\ 5+6 (\frac {y}{x}) + (\frac {y}{x})^2 = 0 \\)

\\(\\ \frac{y}{x} = m \\) (சமப்படித்தான சமன்பாட்டின் சாய்வு)

மேற்கண்ட சமன்பாடானது

\\(\\ m^2+6m+5 = 0 \\)

காரணிபடுத்த கிடைப்பது,

\\(\\ (m+1)(m+5) = 0 \\)

\\(\\ \implies \\) m = -1, m = -5

\\(\\ \implies \\) \\(\\ \frac {y}{x} = -1 \\), \\(\\ \frac {y}{x} = -5 \\)

தேவையான சமன்பாடுகள் \\(\\ x+y = 0, 5x+y = 0 \\)

{{< /box >}}


{{< box title="எடுத்துக்காட்டு 6.34" type="objective" >}} \\(\\ 2x^2+2xy+y^2 = 0 \\) என்ற சமன்பாட்டை இயலுமானால் இரட்டை நேர்க்கோட்டின் தனித்தனிச் சமன்பாடுகளாகப் பிரிக்கவும்.

\\(\\ \textcolor{green}{தீர்வு} \\)

\\(\\ 2x^2+2xy+y^2 = 0 \\) என்பது சமப்படித்தான சமன்பாடு எனவே, \\(\ x^2 \\) ஆல் வகுத்து

\\(\ \frac{y}{x} \\)=m என பிரதியிட, \\(\ m^2+2m+2 \\)=0 எனக் கிடைக்கும்.

இங்கு m-ன் (சாய்வு) மதிப்பானது மெய்யெண் அல்ல (\\(\ \because\Delta \\) = \\(\ B^2-4AC \\) = \\(\ 4-8 \\) = \\(\ -4\lt{0} \\)) (கலப்பெண்) எனவே,

\\(\\ 2x^2+2xy+y^2 = 0 \\) என்ற சமன்பாடுடைய எந்த நேர்க்கோடுகளும் அமையவில்லை. சில நேரங்களில் இந்த சமன்பாட்டை கற்பனைக் கோடுகள் எனக் கூறலாம். குறிப்பாக முழு தளத்திலும் (0, 0) மட்டுமே சமன்பாட்டை நிறைவு செய்கிறது.

{{< /box >}}

##### 6.5.2 இரட்டை நேர்க்கோடுகளுக்கு இடைப்பட்ட கோணம் (Angle between pair of straight lines)

ஆதிவழிச் செல்லும் இரட்டை நேர்க்கோடுகளின் சமன்பாடு

\\(\ ax^2+2hxy+by^2 \\)=0       (6.30)

m1 மற்றும் m2 என்பன இவ்விரு கோடுகளின் சாய்வுகள் என்க.

சமன்பாடு (6.30) -ஐ \\(\ x^2 \\) -ஆல் வகுத்து \\(\ \frac{y}{x} \\)=m என பிரதியிட,

\\(\ bm^2+2hm+a \\)=0 எனக் கிடைக்கும்.

இச்சமன்பாடு m -ல் இருபடி சமன்பாடாகும்.

இதன் மூலங்கள் m 1 மற்றும் m 2 எனில்

\\(\ m_1+m_2 \\) = \\(\ \frac{-2h}{b} \\) மற்றும் \\(\ m_1m_2 \\) = \\(\ \frac{a}{b} \\)

\\(\ \theta \\) என்பது இவ்விரு கோடுகளுக்கு இடைப்பட்ட கோணம் எனில்,

\\(\ tan\theta \\) = \\(\ | \frac{m_2-m_1}{1+m_2m_1} | \\)

= \\(\ | \frac{\sqrt{(m_1+m_2)^2-4m_1m_2}}{1+m_2m_1} | \\)

= \\(\ | \frac{\sqrt{(\frac{-2h}{b})^2-4\frac{a}{b}}}{1+\frac{a}{b}} | \\)

\\(\ tan\theta \\) = \\(\ | \frac{2\sqrt{h^2-ab}}{a+b} | \\)

தேவையான கோணம் 
\\(\\ \textcolor{pink} {\theta = tan^-1 | \frac{2\sqrt{h^2-ab}}{a+b} |} \\)