---
title: 'நிகழ்தகவு'
date: 2018-11-14T19:02:50-07:00
draft: false
weight: 4
extensions:
     - katex
---


##### 12.4.1 நிகழ்தகவின் பழமையான (முன்னறி நிகழ்தகவு) வரையறை (பெர்னோலியின் சமவாய்ப்புக் கொள்கை)

##### (Classical definition ( A p r i o r i ) of probability (Bernoulli’s principle of equally likely))

![probability theory](/books/11-maths/part-2/introduction-to-probability-theory/12.7.png "probability theory")

முன்வகுப்பில்
நிகழ்தகவின்
வரையறையைப் 
பயன்படுத்திக் 
கணிதத்தில் தீர்வு கண்டோம். இங்கு நிகழ்தகவின் அடிப்படைக் 
கொள்கைகளின் அணுகுமுறையைப் பற்றி அறிவோம் **(பின் நிகழ்தகவு)**.

![probability theory](/books/11-maths/part-2/introduction-to-probability-theory/12.8.png "probability theory")

பழமையான கொள்கைகளின் கீழ் வரும் அடிப்படைக் கொள்கையில்
எதேச்சையான சோதனையின் விளைவுகள் சமவாய்ப்பில் இருக்கும்.  ஒரு
சோதனையில் யாவுமளாவிய மற்றும் ஒன்றையொன்று விலக்கிய சமவாய்ப்புள்ள  முடிவுகள்  n
எண்ணிக்கையிலும், அவற்றில் m எண்ணிக்கையுள்ள  முடிவுகள்  \\(A\\)- விற்கு சாதகமாகவும் இருப்பின்

\\(A\\)- யினுடைய நிகழ்தகவு \\(\frac{m}{n}\\) ஆகும். அதாவது \\(p(A) = \frac{m}{n}\\) 


{{< box title="வரையறை 12.13" type="objective" >}}

ஒரு சமவாய்ப்பு சோதனையின் கூறுவெளி \\(S\\) எனவும் அதன் ஏதேனும் ஒரு நிகழ்ச்சி \\(A\\)
எனவும் கொள்க. \\(S\\) மற்றும் \\(A\\) -லுள்ள உறுப்புகளின் எண்ணிக்கை முறையே  \\(n(S)\\) மற்றும் \\(n(A)\\)
எனில்   \\(A\\) -ன் நிகழ்தகவு

\\(P(A) = \frac{n(A)}{n(S)} = \frac{A-க்கு சாதகமான முடிவுகள் எண்ணிக்கை}{S-ல் உள்ள யாவுமளாவிய முடிவுகள் எண்ணிக்கை}\\)

{{< /box >}}

ஒவ்வொரு நிகழ்தகவியல் மாதிரிகளை உள்ளடக்கிய செயல்முறை பின்வரும் படத்தில் விளக்கப்
பட்டுள்ளன.

![probability theory](/books/11-maths/part-2/introduction-to-probability-theory/12.9.png "probability theory")

நிகழ்தகவின்
பழமையான
வரையறையானது
முடிவுறு
எண்ணிக்கையுள்ள 
சாத்தியமான முடிவுகள்  (outcomes) கொண்ட சோதனைகளுக்கு மட்டும் பயன்படும் வகையில்
வரையறுக்கப்பட்டுள்ளது. மேலும் இவ்வரையறையின் மூலம், சோதனைகளின் சமவாய்ப்பு
நிகழ்ச்சிகளுடன் தொடர்புடைய மற்றும் சேர்ப்பியலை  (combinatorial) முதன்மையாகக் கொண்ட
கணக்கீடுகளை மட்டுமே  தீர்க்கக்  கூடியதாக  அமைந்துள்ளது.   ‘தலை  விழும்வரை  நாணயத்தை 
சுண்டுதல்’ போன்ற சில முக்கிய சமவாய்ப்புச் சோதனைகளின் நிகழ்ச்சிகளின் (events) கணம் ஒரு
முடிவுறா கணத்தை உருவாக்குவதால் இவ்வரையறையைப் பயன்படுத்த இயலாது.

ரஷ்யக் கணிதவியலாளரான ஆண்ட்ரே நிக்கோலவிச் **கொல்மோ குரோவ்**  
நவீன நிகழ்தகவு கொள்கைக்கு அடித்தளம் அமைத்தார். அவர் ரிச்சார்ட்  ஃபான்
மைசங் அறிமுகப்படுத்திய கூறுவெளியை  அளவை  இயலுடன் (measure theory)
இணைத்து  \\(1933\\)-ல் நிகழ்தகவு அடிப்படைக் கொள்கையை அறிமுகப்படுத்தினார்.
நவீன நிகழ்த்தகவுக்  கோட்பாட்டினைத் தர்க்க ரீதியாக  உருவாக்க இவருடைய
நிகழ்தகவுக் கொள்கையே அடிப்படையாக அமைந்தது.

##### 12.4.2 நிகழ்தகவின் அடிப்படைக் கொள்கைகள் (Axioms of probability)


{{< box>}}

\\(S\\) என்பது ஒரு சமவாய்ப்புச் சோதனையின் முடிவுற்ற கூறுவெளி. \\(\mathscr{P} (S)\\)என்பது நிகழ்ச்சிகளின் தொகுப்பு எனவும், \\(P\\) என்பது   \\(\mathscr{P} (S)\\) -ல் வரையறுக்கப்படும் மெய்மதிப்புடைய
சார்பு எனவும் கொள்க. \\( P ( A )\\) என்பது கீழ்க்காணும் கொள்கைகளை நிறைவு செய்தால், \\(A\\) -வின் நிகழ்தகவு   \\( P (A)\\) என அழைக்கப்படுகிறது.

- \\([ P_1 ]\\) ஏதேனும் ஒரு நிகழ்ச்சி A -க்கு \\(P(A) \ge 0 \\) (குறையற்ற எண் கொள்கை) (Non-negativity
axiom)

- \\([ P_2 ]\\) ஒன்றையொன்று விலக்கும் ஏதேனும் இரு நிகழ்ச்சிகள் \\(A\\) மற்றும் \\(B\\) -க்கு \\(P(A \cup B ) = P(A) + P(B)\\)  (கூட்டல் கொள்கை) (Additivity  axiom)

- \\([ P_3 ]\\) நிச்சய நிகழ்ச்சிக்கு, \\(P ( S ) = 1\\) (சமப்படுத்துதல் கொள்கை) (Normalization axiom)

{{< /box>}}

##### குறிப்பு 12.1

\\((i) 0 \le P(A) \le 1 \\)

\\((ii) A_1 , A_2 , A_3 ,..., A_n \\) என்பவை ஒன்றையொன்று விலக்கும் நிகழ்ச்சிகள் எனில்,

\\(P ( A_1 ∪ A_2 ∪ A_3 ∪...∪ A_n ) = P ( A_1 ) + P ( A_2 ) + P ( A_3 ) + ... + P ( A_n )\\)

**முடிவுறு கூறுவெளிகள் உடைய நிகழ்தகவிற்கான சில தேற்றங்கள்(நிரூபணமின்றி)**

கூறு வெளியிலுள்ள  நிகழ்ச்சிகள் சமவாய்ப்பு நிகழ்ச்சிகள்  எனில், தேற்றம் 12.1-யைப் 
பயன்படுத்தலாம். அவ்வாறில்லையெனில் தேற்றம் 12.2 -யைப் பயன்படுத்தலாம்

##### தேற்றம் 12.1

\\(S\\) என்ற கூறுவெளியின் ஏதேனும் ஒரு உட்கணம் \\(A\\) என்க.  \\(P(A) = \frac{n(A)}{n(S)}\\)
எனில் \\(P ( A )\\) என்பது

\\([ P_1 ],[ P_2 ]\\) மற்றும் \\([ P_3 ]\\) என்ற நிகழ்தகவுக் கொள்கைகளை நிறைவு செய்யும்.

##### தேற்றம் 12.2

\\(S = { a_1 , a_2 , a_3 ,..., a_n }\\) என்பது ஒரு முடிவுறு கூறுவெளி என்க. கூறுவெளி \\(S\\) -ல் உள்ள ஒவ்வொரு
கூறுப்புள்ளி \\(a_i\\) -க்கும் \\(p_i\\) என்ற மெய் எண்ணுடன் தொடர்புபடுத்தி,

பின்வரும் பண்புகளை

(i) ஒவ்வொரு \\(p_i \ge 0 (ii) \Sigma p_i = p_1 + p_2 + p_3 + ... + p_n = 1\\) , நிறைவு செய்தால் \\(p_i\\) என்பது \\(a_i\\) -ன் நிகழ்தகவு என அழைக்கப்படும்.

\\(A\\) என்ற நிகழ்ச்சியின் நிகழ்தகவு \\(P (A)\\) ஆனது \\(A\\)-ன் கூறுபுள்ளிகளின் நிகழ்தகவு கூடுதல் என வரையறுக்கப்பட்டால்,
\\(P ( A )\\) என்ற சார்பானது \\([ P_1 ],[ P 2 ]\\),மற்றும் \\([ P_3 ]\\) என்ற நிகழ்தகவு கொள்கைகளை நிறைவு செய்யும்.

குறிப்பு: சில சமயங்களில் முடிவுறு கூறுவெளியிலுள்ள  கூறுபுள்ளிகளையும் அதற்குரிய நிகழ்தகவுகளையும் பின்வருமாறு அட்டவணைப்படுத்தலாம்.

நிகழ்ச்சிகள்:\\(a_1 \\ a_2 \\ a_3 , ... a_n\\)

நிகழ்தகவு:\\(p_1 \\ p_2 \\ p_3 ... p_n \\)

**விளக்க எடுத்துக்காட்டு 12.6**

\\((1) S = { 1 , 2 , 3 }\\) என்க. \\(℘ (S)\\) என்பது S-ன் அடுக்குக்கணம் \\( P(A) = \frac{n(A)}{n(s)}\\) மற்றும்
எனில்
\\(P(\lbrace1\rbrace) = \frac{1}{3} , P(\lbrace2\rbrace) = \frac{1}{3} மற்றும் P(\lbrace3\rbrace) = \frac{1}{3}\\) ஆகியவை  நிகழ்தகவின் அடிப்படை மற்றும் கொள்கைகள்  \\([ P_1 ],[ P_2 ]\\) மற்றும் \\([ P_3 ]\\) -ஐ நிறைவு செய்யும். இங்குச் சோதனையின் எல்லா 
முடிவுகளும் சமவாய்ப்பு நிகழ்ச்சிகள் ஆகும் .

\\((2) S = { 1 , 2 , 3 }\\) என்க.
\\(\mathscr{P}( S )\\) என்பது \\(S\\)-ன் அடுக்குக்கணம் ஆகும். \\(A\\) எனும் நிகழ்ச்சியில்  உள்ள 
உறுப்புகளின் நிகழ்தகவின் கூடுதல், நிகழ்தகவு \\(P ( A )\\) என வரையறுக்கப்பட்டால்

\\(P(\lbrace1\rbrace) = \frac{1}{4} , P(\lbrace2\rbrace) = \frac{1}{4} மற்றும் P(\lbrace3\rbrace) = \frac{1}{4}\\)
ஆகியவை நிகழ்தகவின் அடிப்படை 
கொள்கைகள்  \\([ P_1 ],[ P_2]\\) மற்றும் \\([ P_3 ]\\) -ஐ நிறைவு செய்யும்.

\\((3) S = { 1 , 2 , 3 }\\) மற்றும் \\(\mathscr{P}( S )\\) என்பது \\(S\\)-ன் அடுக்குக்கணம் ஆகும். \\(A\\) எனும் நிகழ்ச்சியில்  உள்ள 
உறுப்புகளின் நிகழ்தகவின் கூடுதல், நிகழ்தகவு
\\(P ( A )\\) என வரையறுக்கப்பட்டால்

\\(P(\lbrace1\rbrace) = 0 , P(\lbrace2\rbrace) = \frac{1}{\sqrt{2}} எனில் P(\lbrace3\rbrace) = 1 - \frac{1}{\sqrt{2}}\\),ஆகியவை  நிகழ்தகவின் அடிப்படை கொள்கைகள்  \\([ P 1 ],[ P 2 ]\\) மற்றும் \\([ P 3 ]\\) -ஐ நிறைவு செய்யும்.

(2) மற்றும் (3)-ல் சோதனையின் முடிவுகள் சமவாய்ப்பு நிகழ்ச்சிகள் அல்ல.

##### குறிப்பு 12.2

நிகழ்தகவின் மதிப்புகள் விகிதமுறா எண்களாகவும் இருக்கலாம்.



{{< box title="" >}}

**வகுப்பறைச் செயல்பாடு**

ஒவ்வொரு மாணவரும் ஒரு நாணயத்தை 10 முறை சுண்டவேண்டும்.

\\(p = \frac{கிடைக்கும் தலைகளின் எண்ணிக்கை}{10}\\) எனக் கணக்கிடுக.

அனைத்து மாணவர்களும்   நாணயத்தை  சுண்டும்போது கிடைக்கக்கூடிய தலைகளின்
மொத்த  எண்ணிக்கையின் விகிதம் காண்க. நாணயத்தைச் சுண்டும் எண்ணிக்கை  அதிகரிக்கும்

போது \\(\Rightarrow \frac{1}{2}\\) என அறியலாம்.

{{< /box >}}