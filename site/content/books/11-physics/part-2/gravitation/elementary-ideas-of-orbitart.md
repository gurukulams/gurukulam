---
title: 'Elementary ideas of Orbitart'
date: 2018-11-14T19:02:50-07:00
draft: false
weight: 5
extensions:
    - katex
---

மனிதகுல வரலாற்றில் தோன்றிய மிகப் பழையஅறிவியல் பிரிவு வானியல் ஆகும். முற்காலத்தில்இயற்பியலில் இருந்து பிரித்துப் பார்க்க முடியாதபகுதியாக வானியல் இருந்தது. 16 ஆம் நூற்றாண்டுவரை இயற்பியலில் வானியலின் பங்களிப்புமிக அதிகம். ஹிப்பார்க்கஸ், அரிஸ்டார்கஸ்,தாலமி, கோபர்நிகஸ் மற்றும் டைகோபிராஹேஆகியோர்களால் பல நூற்றாண்டுகளாக
திரட்டப்பட்ட வானியல் தரவுகளின் அடிப்படையில்தான் கெப்ளர் விதிகளும் நியுட்டனின் ஈர்ப்பியல்விதிகளும் உருவாக்கப்பட்டன, உறுதி செய்யப்பட்டன. டைகோபிராஹே – வின் வானியல்தரவுகள் உதவியின்றி கெப்ளர் விதிகள் உருவாகி
இருக்காது. கெப்ளர் விதிகளின் உதவியின்றிநியுட்டன் ஈர்ப்பியல் விதியை உருவாக்கி இருக்கமுடியாது.

பாட ஆரம்பத்தில் கோபர்நிகஸின் சூரிய மையக்கொள்கையானது தாலமியின் புவிமையக்கொள்கைக்கு பதிலாகஅமைந்தது எனப்பார்த்தோம்.எனவே புவிமையக் கோட்பாட்டின் குறைகளைநாம் பகுத்தாய்ந்து விளக்குவது முக்கியமானதாகும்.

 #### 6.5.1 புவிமையக்கொள்கையும் –சூரியமையக் கொள்கையும்

தொடர்ந்து சில மாதங்களுக்கு இரவில் வெறுங்கண்களால் கோள்களின் இயக்கங்களை உற்று நோக்கினோம் எனில் கோள்கள் கிழக்கு திசையில் பயணித்து பின்பு பின்னோக்கி மேற்கு திசையில் இயங்கி மீண்டும் கிழக்கு திசையில் பயணிப்பதை காணலாம்.இதற்கு "கோள்களின்பின்னோக்கு இயக்கம்" (Retro grade motion) என்று பெயர். செவ்வாயின் பின்னோக்கு இயக்கத்தைபடம் 6.25 இல் காணலாம்.

ஓர் ஆண்டு காலத்திற்கு செவ்வாய் கோளின் இயக்கத்தை உற்று நோக்கும் போது அதுமுதலில் கிழக்கு திசை நோக்கி (பிப்ரவரி முதல்
ஜுன்) செல்லும். பின்பு பின்னோக்கி (ஜுலை, ஆகஸ்டு , செப்டம்பர்) செல்லும். பிறகு அக்டோபர் முதல் மீண்டும் கிழக்கு திசையில் செல்கிறது. முற்காலத்தில் வானியல் அறிஞர்கள் கண்ணுக்கு புலனாகும் அனைத்து கோள்களின் பின்னோக்கு
இயக்கத்தை பதிவு செய்து அதனை விளக்க முயற்சி செய்தனர். சூரியன் மற்றும் அனைத்து கோள்களும்
புவியை மையமாகக் கொண்டு வட்டப்பாதையில் சுற்றி வருகின்றன என அரிஸ்டாட்டில் கூறினார். அவ்வாறு வட்டப்பாதையில் கோள்கள் இயங்கினால் குறுகிய காலத்திற்கு ஏன் கோள்கள் பின்னோக்கி இயங்குகின்றன? என்பதை விளக்க முடியவில்லை.

 எனவே தாலமி இந்த புவிமையக் கோட்பாடில் “ பெருவட்டத்தின் மேல் அமையும் சிறு வட்டச்சுழற்சி” (epicycle) என்ற கருத்தினை முன்மொழிந்தார்.இக்கருத்தின்படி, புவியினைக் கோள் வட்டப் பாதையில் சுற்றும் அதே வேளையில் மற்றும் ஒரு வட்டப்பாதை இயக்கத்திற்கும் உள்ளாகும். அதற்கு பெருவட்டத்தின் மேல் அமையும் சிறுவட்ட சுழற்சி எனப் பெயர். வட்டப்பாதையில் புவியினை சுற்றும் இயக்கத்தையும், பெருவட்டத்தின் மேல் அமையும் சிறுவட்ட இயக்கத்தையும் ஒன்றிணைக்கும்போது புவியினை ஒரு போருத்து கோள்கள் பின்நோக்கி செல்வது போல தோன்றும் இயக்கத்தை தருகிறது. அரிஸ்டாட்டிலின் புவிமையக் கருத்துடன் பெருவட்டத்தின் மேல் அமையும் சிறுவட்ட இயக்கத்தை தாலமி இணைத்தார்.

ஆனால் தலாமியின் இந்த சிறு வட்டச் சுழற்சிவிளக்கமானது மிகவும் கடினமாக இருந்தது. 15 ஆம் நூற்றாண்டில் போலந்து நாட்டு வானியல் அறிஞர் கோபர்நிக்கஸ், இந்த சிக்கலை எளிய முறையில் தீர்க்கும் விதமாக சூரிய மையக் கொள்கையை
முன்மொழிந்தார். இக்கொள்கைப்படி, சூரியகுடும்ப அமைப்பின் மையம் சூரியனே. அனைத்து கோள்களும் சூரியனைச் சுற்றி வருகின்றன.
புவியினைச் சார்ந்து கோள்களின் சார்பு இயக்கத்தின் காரணமாக கோள்கள் “பின் நோக்கி செல்வது போன்ற இயக்கத்தை” (Retrograde
motion) பெறுகின்றன. சூரிய மையக் கொள்கையின் அடிப்படையில் கோள்களின் இந்த பின்நோக்கி செல்வது போன்ற இயக்கம் படம் 6.27 இல் காட்டப்பட்டுள்ளது.

புவியானது செவ்வாய் கோளை விட விரைவாக சூரியனை சுற்றி வருகிறது. புவிக்கும் செவ்வாய்கோளுக்கும் இடையேயான சார்பு இயக்கத்தின் (Relative motion) காரணமாக ஜுலை முதல் அக்டோபர் வரை செவ்வாய் கோள் பின்நோக்கி செல்வது போல தோன்றுகிறது. இதே போல பிற கோள்களின் பின்னோக்கு இயக்கங்களையும் கோபர் நிகஸின் சூரிய மையக் கொள்கையால் விளக்க முடிந்தது. இந்த எளிமைத் தன்மையின் காரணமாகவே சூரிய மையக் கொள்கை புவி மையக் கொள்கைக்கு பதிலாக படிப்படியாக ஏற்றுக் கொள்ளப்பட்டது. இயற்கை நிகழ்வுகளுக்கு ஒன்றுக்கு மேற்பட்ட விளக்கங்கள் தரப்படும் போது, எளிமையான விளக்கமே அல்லது மாதிரியே போதுவாக ஏற்றுக்கொள்ளப்படும். மேற்கூறிய கருத்து மட்டுமல்லாது, தாலமியின் கொள்கைக்கு பதிலாக கோபர்நிகஸ் கொள்கைஏற்றுக் கொள்ளபட்டதற்கான விரிவான விளக்கத்தை வானியல் நூல்களில் காணலாம்.

{{< box title="செயல்பாடு" type="objective" >}}

மாணவர்கள் செவ்வாயின் இயக்கத்தை வெறும்
கண்களால் உற்று நோக்கி அதன் பின்நோக்கு
இயக்கத்தை கண்டறியலாம். இதனை
கண்டறிய 6 முதல் 7 மாத காலம் தேவைப்படும்.
எனவே ஜுன் மாதம் முதல் ஆரம்பித்து அடுத்த
ஆண்டு ஏப்ரல் மாதம் வரை மாணவன் இரவு
வானத்தை உற்றுக் கவனிக்க வேண்டும்.
பெயருக்கு ஏற்ப சிவந்த நிறமுடைய இக்கோள்
விண்ணில் நன்கு ஒளிர்ந்து காணப்படும்.
விண்ணில் செவ்வாய் கோளின் நிலை அறிய
“Google’’உதவியை நாடலாம்.

{{< /box >}}