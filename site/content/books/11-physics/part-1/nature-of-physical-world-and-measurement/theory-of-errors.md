---
title: 'Theory of Errors'
date: 2018-11-14T19:02:50-07:00
draft: false
weight: 6
extensions:
    - katex
---


அனைத்து வகைச் செய்முறை அறிவியலுக்கும்,
தொழில்நுட்பவியலுக்கும் அடித்தளம்
அளவிடுதலாகும். எந்த ஒரு அளவீட்டின்
முடிவுகளும் சில துல்லியமற்ற தன்மையை
உள்ளடக்கியிருக்கும். இந்த துல்லியமற்ற
தன்மையே பிழைகள் எனப்படும். இவ்வாறு
அளவிடப்பட்ட மதிப்புகளைப் பயன்படுத்தி
செய்யப்படும் கணக்கீடுகள் பிழையாகவே அமையும்.
எந்த ஒரு ஆய்விலும் மிகச்சரியான அளவீடுகளை
எடுக்க முடியாது. அளவிடுதலில் துல்லியத்தன்மை
(Accuracy) மற்றும் நுட்பம் (Precision) ஆகிய இரு
வேறுபட்ட கூறுகள் பயன்படுத்தப்படுகின்றன.
மேலும் இவற்றை வேறுபடுத்தி அறிய
வேண்டியுள்ளது. துல்லியத்தன்மை என்பது
உண்மையான மதிப்பிற்கு எவ்வளவு அருகில்
அளவீடு செய்தோம் என்பதையும், நுட்பம் என்பது
இரண்டு அல்லது அதற்கு மேற்பட்ட அளவுகள்
ஒன்றுக்கொன்று எவ்வளவு நெருக்கமாக உள்ளது
என்பதையும் குறிக்கும்.

#### 1.6.1 துல்லியத்தன்மையும் நுட்பமும்

உங்களின் உண்மையான உயரம் மிகச்சரியாக
5′9′′ எனக் கொள்வோம். முதலில் நீங்கள் உங்கள்
உயரத்தை ஓர் அளவுகோல் மூலம் அளவிடும் போது
5′0′′ என்ற மதிப்பைப் பெறுகிறீர்கள் என்றால்,
உங்களுடைய அளவீடு துல்லியத்தன்மை
அற்றது. இப்பொழுது உங்கள் உயரத்தை லேசர்
அளவுகோல் (laser yardstick) மூலம் அளவிட்டால்
உயரம் 5′9′′ என்ற மதிப்பு கிடைக்கிறது. தற்போது
உங்கள் அளவீடு துல்லியத்தன்மை கொண்டது.
ஒரு அளவின் உண்மையான மதிப்பைக்
கோட்பாட்டு மதிப்பு என்றும் அழைக்கலாம்.
ஒவ்வொரு பயன்பாட்டிற்கும் தேவையான
துல்லியத்தன்மையின் அளவு மிகவும் மாறுபடுகிறது.
அளவீடுகளை மிகவும் துல்லியத்தன்மையுடன்
பெறுவதும், தொகுப்பதும் மிகவும் கடினமாகும்.
எடுத்துக்காட்டாக, அளவுகோல் கொண்டு உங்கள்
உயரத்தை பலமுறை அளவீடு செய்யும் பொழுது
உயரம் 5′0′′ என தொடர்ந்து பெற்றால் உங்களது
அளவீடு நுட்பமானது. வெவ்வேறு பயன்பாட்டிற்குத்
தேவைப்படும் நுட்பத்தின் அளவு பெரிய
அளவில் வேறுபாடு உடையது. சாலை மற்றும்
பயன்பாட்டு கட்டுமானம் போன்ற பொறியியல்
செயல்திட்டங்களுக்கான அளவீடுகள் மிகவும்
நுட்பமான மில்லி மீட்டர் அல்லது அங்குலத்தில்
பத்தில் ஒரு பங்கு அளவிற்குத் தேவைப்படுகிறது.

ஒரு அளவீடு நுட்பமானது எனில் அது
துல்லியத்தன்மை கொண்டது என்பது பொருள்
அல்ல. எனினும் ஒரு அளவீடு தொடர்ச்சியாகத்
துல்லியத்தன்மைகொண்டது எனில் அது நுட்பமான
அளவீடு ஆகும்.

ஒரு கட்டிடத்தின் வெளியில் உண்மையான
வெப்பநிலை 40 °C என்க. ஒரு வெப்பநிலை மானி
அந்த வெப்பநிலையை 40 °C என அளவிட்டால்,
அந்த வெப்பநிலை மானி துல்லியத்தன்மை
வாய்ந்தது எனலாம். அந்த வெப்பநிலை மானியால்
தொடர்ச்சியாக சரியான வெப்பநிலையை அளவிட
முடிகின்றது எனில் அது நுட்பமானது எனக்
கூறலாம்.

மற்றொரு எடுத்துக்காட்டினைக் கருதுவோம். ஒரு
குளிர்பதனி (refrigerator) யின் வெப்பநிலையை ஒரு
வெப்பநிலைமானியைக் கொண்டு அளவிடுவதாகக்
கொள்வோம். அது 10.4 °C, 10.2 °C, 10.3 °C, 10.1 °C,
10.2 °C, 10.1 °C, 10.1 °C, 10.1 °Cஆகிய அளவுகளைத்
தருகின்றது. குளிர்பதனியின் உண்மையான
வெப்பநிலை 9 °C, எனில் அந்த வெப்பநிலைமானி
துல்லியத்தன்மை அற்றது (உண்மையான
மதிப்பிற்கு 1 °C குறைவாக உள்ளது) ஆனால்
அனைத்து அளவிடப்பட்ட அளவுகளும் 10 °C க்கு
அருகில் உள்ளதால் அந்த வெப்பநிலைமானி
நுட்பமானது.

**ஒரு காட்சி உதாரணம்**

இலக்கு நோக்கி அம்பு எய்தும் எடுத்துக்காட்டு
துல்லியத்தன்மை மற்றும் நுட்பத்தின்
வேறுபாட்டினை விளக்க உதவுகிறது. படம்
1.9 (அ), இலக்கின் மையப்புள்ளியை நோக்கிக்
குறிவைத்து அம்புகள் எய்தப்படுகின்றன. ஆனால்
அம்புகள் அந்தப் புள்ளியைச் சுற்றிய வெவ்வேறு
பகுதிகளை அடைகிறது. எனவே அம்பு எய்தல்
துல்லியத்தன்மையும், நுட்பமும் அற்றது.

படம் 1.9 (ஆ), அனைத்து அம்புகளும் ஒரே இடத்திற்கு
அருகில் பாய்ந்துள்ளன. ஆனால் மையப்புள்ளியை
அடையவில்லை. எனவே அவை நுட்பமானவை
ஆனால் துல்லியத்தன்மை அற்றவை. படம் 1.9 (இ),
அனைத்து அம்புகளும் மையப்புள்ளிக்கு அருகில்
பாய்ந்துள்ளன. எனவே அவை துல்லியத்தன்மையும்
நுட்பமும் கொண்டவை.

**எண் மதிப்பிலான எடுத்துக்காட்டு**

ஒரு குறிப்பிட்ட நீளத்தின் உண்மையான மதிப்பு
5.678 cm.சோதனையில் 0.1 cm, பகுதிறன் கொண்ட
கருவியைக் கொண்டு அளவிடும் போது 5.5 cm
என அளவிடப்படுகிறது. மற்றொரு சோதனையில்
0.01 cm, பகுதிறன் கொண்ட கருவியைக்
கொண்டு 5.38 cm என அளவிடப்படுகிறது.
முதல் அளவீட்டின்போது கண்டறியப்பட்ட அளவு
உண்மை அளவிற்கு அருகில் உள்ளது. எனவே
அது அதிக துல்லியத்தன்மை வாய்ந்தது. ஆனால்,
குறைந்த நுட்பம் கொண்டது. இதற்கு மாறாக
இரண்டாவது அளவீட்டின்போது கண்டறியப்பட்ட
அளவு குறைந்த துல்லியத்தன்மையும் அதிக
நுட்பமும் கொண்டது.

![relation](/books/physics/part-1/unit-1/1.18.png "")

#### 1.6.2 அளவீடு செய்தலில் பிழைகள்

இயற்பியல் அளவு ஒன்றை அளவீடு செய்யும் போது
ஏற்படும் துல்லியமற்றதன்மை பிழை எனப்படும்.
அளவிடும்போது முறையான பிழைகள், ஒழுங்கற்ற
பிழைகள், மற்றும் மொத்தப்பிழைகள் ஆகிய மூன்று
வகையான பிழைகள் ஏற்படலாம்.

**i) முறையான பிழைகள் (Systematic errors)**

முறையான பிழைகள் என்பது தொடர்ச்சியாக
மீண்டும் மீண்டும் ஒரே மாதிரி உருவாகும்
பிழைகள் ஆகும். இப்பிழைகள் ஆய்வின்
ஆரம்பம் முதல் முடிவு வரை தொடர்ந்து
நிகழும் பிரச்சனையால் ஏற்படுகின்றன.
முறையான பிழைகள் கீழ்க்கண்டவாறு
வகைப்படுத்தப்படுகின்றன.

1) கருவிப் பிழைகள் (Instrumental errors)

ஒரு கருவியானது தயாரிக்கப்படும்போது
முறையாக அளவீடு (calibration)
செய்யப்படவில்லை எனில் கருவிப் பிழைகள்
தோன்றலாம். முனை தேய்ந்த மீட்டர்
அளவுகோலைக் கொண்டு ஒரு அளவை அளவீடு
செய்யும்பொழுது பெறப்பட்ட முடிவுகள் பிழையாக
இருக்கும். இந்த வகையான பிழைகளை
கருவிகளை கவனமாகத் தேர்ந்தெடுப்பதன்
மூலம் சரிசெய்ய முடியும்.
 
2) பரிசோதனையின் குறைபாடுகள் அல்லது
செய்முறையின் குறைபாடுகள் (Imperfection in
experimental technique or procedure)

சோதனை செய்யும் கருவிகளை அமைக்கும்
போது, ஆய்வகச் சூழலில் ஏற்படும் சில
தவறுகளால் இப்பிழைகள் தோன்றுகின்றன.
எடுத்துக்காட்டாக, கலோரிமானி கொண்டு
சோதனை நிகழ்த்தும் போது வெப்பக்
காப்பீடு சரியாக செய்யப்படவில்லை எனில்
கதிர்வீச்சு முறையில் வெப்ப இழப்பு ஏற்படும்.
இதனால் பெறப்படும் முடிவுகள் பிழையாக
அமையும். அதனைத் தவிர்க்கத் தேவையான
திருத்தங்களை மேற்கொள்ள வேண்டும்.

3) தனிப்பட்டப் பிழைகள் (Personal errors)

இப்பிழைகள் சோதனையின் போது
அளவிடுபவரின் செயல்பாட்டால் உருவாகிறது.
கருவியின் தவறான ஆரம்பச் சீரமைவுகள்
அல்லது முறையற்ற முன்னெச்சரிக்கை
நடவடிக்கையால் அல்லது கவனக்குறைவாக
உற்று நோக்கலினால் அளவிடுபவரால்
ஏற்படுகிறது.

4) புறக்காரணிகளால் ஏற்படும் பிழைகள் (Errors
due to external causes)

சோதனையின் போது புறச்சூழலில் ஏற்படும்
மாறுபாட்டால் அளவிடுதலில் பிழைகள் ஏற்படும்.
எடுத்துக்காட்டாக, வெப்பநிலை மாறுபாடு,
ஈரப்பதம் அல்லது அழுத்தத்தால் ஏற்படும்
மாற்றம் போன்றவை அளவீட்டின் முடிவுகளைப்
பாதிக்கும்.

5) மீச்சிற்றளவு பிழைகள் (Least Count Errors)

ஒர் அளவுகோலால் அளக்கக்கூடிய மிகச்சிறிய
அளவு மீச்சிற்றளவு எனப்படும். மேலும் அதனால்
ஏற்படும் பிழைகள் மீச்சிற்றளவு பிழைகள்
எனப்படும். அளவிடும் கருவியின் பகுதிறன்
மதிப்பைச் சார்ந்து இப்பிழைகள் ஏற்படுகின்றன.
இவ்வகைப் பிழைகளை உயர் நுட்பம் கொண்ட
கருவிகளைப் பயன்படுத்துவத ால் குறைக்க
முடியும்

**(ii) ஒழுங்கற்ற பிழைகள் (Random Errors)**
**
அ**ழுத்தம், வெப்பநிலை, அளிக்கப்படும்
மின்னழுத்தம் போன்றவற்றால் சோதனையில்
ஏற்படும் தொடர்பற்ற மாறுபாடுகளால், சமவாய்ப்பு
பிழைகள் ஏற்படுகின்றன. சோதனையை உற்று
நோக்குபவரின் கவனக்குறைவால் ஏற்படும்
பிழையாலும், அளவிடுபவர் செய்யும் பிழையினாலும்
இவ்வகை பிழைகள் ஏற்படலாம். ஒழுங்கற்ற
பிழைகள், வாய்ப்பு பிழைகள் (Chance Errors)
எனவும் அழைக்கப்படுகின்றன.

எடுத்துக்காட்டாக, திருகு அளவியைக் கொண்டு
ஒரு கம்பியின் தடிமனை அளக்கும் சோதனையைக்
கருதுவோம். ஒவ்வொரு முறையும் வேறுபட்ட
அளவீடுகள் பெறப்படுகின்றது. எனவே, அதிக
எண்ணிக்கையில் அளவீடுகள் செய்யப்பட்டு அதன்
கூட்டுச் சராசரி எடுத்துக் கொள்ளப்படுகிறது.

ஒரு சோதனையில் n எண்ணிக்கையில்
எடுக்கப்பட்ட அளவீடுகள் 
\\(a_1, a_2, a_3,\\) ...  ...  ...  ...  ... \\( a_n\\) எனில்,

கூட்டுச் சராசரி

\\( a_m = \frac{a_1 + a_2 + a_3 + ...  ...  ...  ...  ...  a_n}{n}\ \ \ \ \ (1.1) \\)

அல்லது

\\( a_m = \frac{1}{n} \displaystyle\sum_{i=1}^n a_i \ \ \ \ \ \ \ (1.2) \\)

அளவீடுகளின் கூட்டுச் சராசரி மதிப்பு என்பது சிறந்த
சாத்தியமான நிகழக்கூடிய உண்மை மதிப்பு
ஆகும்.

அட்டவணை 1.8 இல் சோதனை முறை
பிழைகளைக் குறைப்பதற்குப் பயன்படும் முறைகள்,
எடுத்துக்காட்டுடன் விளக்கப்பட்டுள்ளது.

**(iii) மொத்தப் பிழைகள் (Gross Errors)**

உற்று நோக்குபவரின் கவனக் குறைவின்
காரணமாக ஏற்படும் பிழைகள் மொத்தப் பிழைகள்
எனப்படும்.

i. கருவியை முறையாகப் பொருத்தாமல் அளவீடு
எடுத்தல்.

**ii. பிழையின் மூலத்தினையும், முன்னெச்சரிக்கை**
நடவடிக்கைகளையும் கவனத்தில் கொள்ளாமல்
தவறாக அளவீடு எடுத்தல்

iii. தவறாக உற்றுநோக்கியதைப் பதிவிடுதல்

iv. கணக்கீட்டின் போது தவறான மதிப்பீடுகளைப்
பயன்படுத்துதல்.

சோதனை செய்பவர் கவனமாகவும், விழிப்புடனும்
செயல்பட்டால் இப்பிழைகளைக் குறைக்கலாம்.

![relation](/books/physics/part-1/unit-1/1.19.png "")

#### 1.6.3 பிழை பகுப்பாய்வு

**(i) தனிப் பிழை (Absolute error)**

ஓர் அளவின் உண்மையான மதிப்பிற்கும்
அளவிடப்பட்ட மதிப்பிற்கும் இடையே உள்ள
வேறுபாட்டின் எண்மதிப்பே தனிப் பிழை எனப்படும்.
n முறை சோதனை நிகழ்த்தப்பட்ட ‘a’ என்ற ஒரு
அளவின் அளவிடப்பட்ட மதிப்புகள் \\(a_1
, a_2, a_3, .....a_n\\)
எனில்
அவற்றின் கூட்டுச் சராசரி மதிப்பே அந்த அளவின்
உண்மையான மதிப்பு \\( (a_m)\\) என அழைக்கப்படுகிறது.

{{< box title="" type="" >}}-

\\( a_m = \frac{a_1 + a_2 + a_3 + ...  ...  ...  ...  ... + a_n}{n} \\)

அல்லது

\\( a_m = \frac{1}{n} \displaystyle\sum_{i=1}^n a_i \\)

{{< /box >}}

அளவிடப்பட்ட மதிப்புகளின் தனிப் பிழைகள்

{{< box >}}

\\(|∆a_1| = |a_m - a_1| \\)

\\(|∆a_2| = |a_m - a_2| \\)

..................

..................

\\(|∆a_n| = |a_m - a_n| \\)

{{< /box >}}

**ii) சராசரி தனிப் பிழை (Mean Absoulte error)**

சராசரி தனிப் பிழை என்பது அனைத்து அளவுகளின்
தனிப் பிழைகளின் எண் மதிப்புகளின் கூட்டுச்
சராசரி ஆகும்.

{{< box >}}

\\( ∆a_m = \frac{|∆a_1| + |∆a_2| + |∆a_3| + ... ... ... ... + |∆a_n| }{n} \\) 

 அல்லது \\( ∆a_m = \frac{1}{n} \displaystyle\sum_{i=1}^n |∆a_i| \\)

{{< /box >}}

**iii) ஒப்பீட்டுப் பிழை (Relative error)**

சராசரி தனிப்பிழைக்கும், சராசரி மதிப்பிற்கும்
(உண்மை மதிப்பிற்கும்) இடையேயான தகவு
ஒப்பீட்டுப் பிழை எனப்படும். இது பின்னப் பிழை
அல்லது சார்புப் பிழை எனவும் அழைக்கப்படுகிறது.


ஒப்பீட்டுப் பிழை =\\(\frac{சராசரி மதிப்பு}{சராசரி தனிப் பிழை}\\)

= \\(\frac{\Delta a_m}{a_m} \\)

அளவிடப்பட்ட பொருளின் மொத்த பரிமாணத்துடன்
ஒப்பிடும்போது தனிப் பிழை எவ்வளவு பெரியது
என்பதை விவரிப்பதே ஒப்பீட்டுப் பிழையாகும்.

எடுத்துக்காட்டாக, ஒரு கார் 62 km \\( h^{-1}\\) வேகத்தில்
செல்லும்போது, வேகமானி காட்டும் அளவு 60 km \\( h^{-1}\\)
இங்கு தனிப்பிழை 62-60 = 2 km \\(h^{-1}\\) ஆகும். ஒப்பீட்டு
பிழை = 2/60 =0.033

**(iV) விழுக்காட்டுப் பிழை (Percentage error)**

ஒப்பீட்டுப் பிழையினை விழுக்காட்டில் குறிப்பிட்டால்,
அது விழுக்காட்டுப் பிழை எனப்படும்.

விழுக்காட்டுப் பிழை = \\( \frac{\Delta a_m}{a_m} \times 100 \\) %

விழுக்காட்டுப் பிழை சுழிக்கு மிக அருகில் இருந்தால்,
அந்த அளவீடு உண்மையான அளவிற்கு மிக
அருகில் எடுக்கப்பட்ட அளவீடாகும். இது சரியானதும்,
ஏற்றுக் கொள்ளக்கூடியதும் ஆகும். இப்பிழைகள்
துல்லியமற்ற கருவியினால் ஏற்படுகிறதா அல்லது
தவறான பரிசோதனை முறைகளால் ஏற்படுகிறதா
என்பதைப் புரிந்துகொள்வது அவசியமாகிறது.


\\( \colorbox{pink}{$எடுத்துக்காட்டு 1.4 $} \\)

ஒரு சோதனையில் அடுத்தடுத்து தொடர்ச்சியாக
அளவீடு செய்யும் பொழுது, தனி ஊசலின் அலைவு
நேரத்திற்கான பெறப்பட்ட அளவீடுகள் 2.63 s,
2.56 s, 2.42 s, 2.71 s மற்றும் 2.80 s. எனில்


i. அலைவு நேரத்தின் சராசரி மதிப்பு

ii. ஒவ்வொரு அளவீட்டிற்கும் தனிப் பிழை

iii. சராசரி தனிப் பிழை

iv. ஒப்பீட்டுப் பிழை

v. விழுக்காட்டுப் பிழை

ஆகியவற்றைக் கணக்கிடுக. 

முடிவுகளை முறையான வடிவில் தருக.

**தீர்வு**

\\( t_1 = 2.63 s,t_2 = 2.56 s, t_3 = 2.42 s,t_4 = 2.71 s, t_5 = 2.80 s \\)

(i) சராசரி

\\( T_m = \frac{t_1 + t_2 + t_3 + t_4 + t_5}{5} \\)

\\( = \frac{2.63 + 2.56 + 2.42 + 2.71 + 2.80}{5} \\)

\\( T_m = \frac{13.12}{5} = 2.624 s \\)

\\( T_m = 2 62. s \\) (இரு தசம எண்ணிற்குத் திருத்தமாக
முழுமைப்படுத்தப்பட்டது)

(ii) தனிப் பிழை = \\( ΔT = |T_m - t| \\)


\\( ∆T_1 = |2.63 - 2.63 | = +0.01 s \\)

\\( ∆T_2 = |2.63 - 2.56 | = +0.06 s \\)

\\( ∆T_3 = |2.63 - 2.42 | = +0.20 s \\) 

\\( ∆T_4 = |2.63 - 2.71 | = +0.09 s \\) 

\\( ∆T_5 = |2.63 - 2.80 | = +0.18 s \\)

(iii) சராசரி தனிப் பிழை = \\( \frac{\sum|\Delta T_i|}{n} \\)

\\(\Delta T_m = \frac{0.01 + 0.06 + 0.20 + 0.09 + 0.18 }{5}\\) 

\\(\Delta T_m = \frac{0.54}{5} = 0.108 s = 0.11 s \\)

(இரண்டு தசம எண்ணிற்கு முழுமைப்படுத்தப்பட்டது)

(iv) ஒப்பீட்டுப் பிழை

\\(S_T = \frac{\Delta T_m}{T_m} = \frac{0.11}{2.62} = 0.0419 \\) 

\\( S_T = 0.04\\)

(v) விழுக்காட்டுப்பிழை \\(= 0.04 × 100 = 4 \\) %

(vi) தனி ஊசலின் அலைவுக்காலம் \\( T= (2.62 ± 0.11)s \\)

#### 1.6.4 பிழைகளின் பரவுதல்

ஒரு சோதனையில் அதிக அளவுகள் அளக்கப்பட்டு
இறுதிக் கணக்கீட்டில் பயன்படுத்தபடலாம்.
வெவ்வேறு வகையான கருவிகளைப் பயன்படுத்தி
அளவிடலாம். எனவே அளவிடும்போது ஏற்படும்
வெவ்வேறு வகையான பிழைகளை மொத்தமாகக்
கருத்தில் கொள்ள வேண்டும்.

பிழைகளின் இறுதி முடிவுகள் கீழ்கண்டவற்றைச்
சார்ந்துள்ளது.

i. தனித்தனியான அளவீடுகளில் உள்ள
பிழைகள்

ii. கணித செயலிகளின் செயற்பாட்டின் இயல்பைச்
சார்ந்து இறுதி முடிவு பெறப்படும். எனவே
பிழைகளை ஒன்று சேர்க்கத் தேவையான
விதிகளை அறிந்திருக்க வேண்டும்.

வேறுபட்ட கணித செயலிகளின் காரணமாக
ஏற்படக்கூடிய பிழைகளின் பெருக்கம் அல்லது
பிழைகளின் ஒன்றிணைப்பு ஆகியவற்றின்
வெவ்வேறு சாத்தியக் கூறுகளைக்
கீழ்க்கண்டவாறு விவாதிக்கலாம்.

**(i) இரு அளவுகளின் கூடுதலில் ஏற்படும் பிழைகள்**

∆A மற்றும் ∆B என்பன முறையே A, B என்ற
அளவுகளின் தனிப் பிழைகள் என்க

\\( A \\)யின் அளவிடப்பட்ட மதிப்பு =\\( A ± ∆A \\)

\\( B\\) யின் அளவிடப்பட்ட மதிப்பு =\\( B ± ∆B \\)

கூடுதல், \\( Z = A + B \\)

கூடுதல் \\( Z \\)ன் பிழை\\( ∆Z \\) ஆகும்
  
\\( Z ± ∆Z = (A ± ∆A) + (B ± ∆B)\\)

\\(= (A + B) ± (∆A + ∆B)\\)

\\(= Z ± (∆A + ∆B)\\)

(அல்லது) \\( ∆Z = ∆A + ∆B\\)

இரு அளவுகளைக் கூட்டும் பொழுது ஏற்படும்
பெருமப் பிழையானது தனித்தனி அளவுகளின்
தனிப் பிழைகளின் கூடுதலுக்குச் சமம்

\\( \colorbox{pink}{$எடுத்துக்காட்டு 1.5 $} \\)

\\( R_1= (100 ± 3)  \varOmega; R_2 = (150 ± 2)  \varOmega \\) ஆகிய
இரு மின்தடைகள் தொடரிணைப்பில்
இணைக்கப்பட்டுள்ளன. அவற்றின் தொகுபயன்
மின் தடை என்ன?

**தீர்வு**

\\( R_1 = (100 ± 3) \varOmega; R_2 = (150 ± 2) \varOmega \\)

தொகுபயன் மின்தடை \\( R = ? \\)
 

\\(R = R_1 + R_2\\)

\\(= (100 ± 3) + (150 ± 2)\\)

\\(= (100 + 150) ± (3 + 2)\\)

\\(R = (250 ± 5) \varOmega\\)

**(ii) இரு அளவுகளின் வேறுபாட்டினால் உருவாகும் பிழைகள்**


\\(∆A\\) மற்றும் \\(∆B\\) என்பன முறையே \\(A\\) மற்றும்
\\(B\\) என்ற அளவுகளின் தனிப் பிழைகள் என்க

\\(A\\) -ன் அளவிடப்பட்ட மதிப்பு =\\( A ± ∆A\\)

\\(B\\) -ன் அளவிடப்பட்ட மதிப்பு =\\( B ± ∆B\\)

வேறுபாடு, \\(Z = A - B \\)

வேறுபாடு \\(Z \\)ன் பிழை \\(∆Z\\) ஆகும்


\\(Z ± ∆Z = (A ± ∆A) - (B ± ∆B)\\)

\\(= (A - B) ± (∆A + ∆B)\\)

\\(= Z ± (∆A + ∆B)\\)

(அல்லது) \\(∆Z = ∆A + ∆B\\)

இரு அளவுகளின் வேறுபாட்டினால் ஏற்படும்
பிழையின் பெரும மதிப்பானது தனித் தனி
அளவுகளின் தனிப் பிழைகளின் கூடுதலுக்குச்
சமம்.

\\( \colorbox{pink}{$எடுத்துக்காட்டு 1.6 $} \\)

ஒரு வெப்பநிலைமானி கொண்டு அளவிடப்பட்ட
இரு பொருட்களின் வெப்பநிலை \\(t_1 = (20 ± 0.5)°C\\)
மற்றும் \\(t_2 = (50 ± 0.5)°C\\) எனில் அவற்றின்
வெப்பநிலை வேறுபாட்டையும், பிழையையும்
கணக்கிடுக.

**தீர்வு**


\\(t_1 = (20 ± 0.5)°C\\)

\\(t_2 = (50 ± 0.5)°C\\)

\\(வெப்பநிலை வேறுபாடு t = ?\\)

\\(t = t2 − t1 = (A − B) ± (ΔA + ΔB) \\)

\\(= (50 ± 0.5) − (20 ± 0.5)\\)

\\(= (50 – 20)) ± (0.5 + 0.5)\\)

\\(t = (30 ± 1)°C\\)

(iii) இரு அளவுகளைப் பெருக்குவதால்
ஏற்படும் பிழைகள்:

\\(∆A\\) மற்றும் \\(∆B\\) என்பன முறையே \\( A, B \\)என்ற
அளவுகளின் தனிப் பிழைகள் என்க
அவற்றின் பெருக்கல்பலன் \\(Z = AB\\)
Z இன் பிழை ∆Z ஆகும்


\\(Z ± ∆Z = (A ± ∆A )(B ± ∆B)\\)

\\(= (AB) ± (A ∆ B) ± (B ∆ A) ± (∆A⋅∆B)\\)

இடது புறத்தை Z ஆலும் வலது புறத்தை AB யிலும்
வகுக்க நாம் பெறுவது,

\\( 1 \pm \frac{∆Z}{Z} = 1 \pm \frac{∆B}{B} \pm \frac{∆A}{A} \pm \frac{∆A}{A} . \frac{∆B}{B} \\)

\\( \frac{∆A}{A} , \frac{∆B}{B}\\) ஆகியவை மிகக் குறைந்த அளவு.
எனவே அவற்றின் பெருக்கல் \\(\frac{∆A}{A} . \frac{∆B}{B}\\) புறக்கணிக்கப்படுகிறது. Z இன் பெரும பின்னப்
பிழை

\\( \frac{∆Z}{Z}  = \pm  \Big(\\) \\(\frac{∆A}{A} + \frac{∆B}{B} \Big) \\)

இரு அளவுகளைப்பெருக்குவதால் ஏற்படும் பெருமப்
பின்னப் பிழையானது தனித்தனி அளவுகளின்
பின்னப் பிழைகளின் கூடுதலுக்குச் சமம்

இதற்கான மாற்றுமுறை பின் இணைப்பு 2 (A 1.2)
இல் கொடுக்கப்பட்டுள்ளது.

\\( \colorbox{pink}{$எடுத்துக்காட்டு 1.7 $} \\)

ஒரு செவ்வகத்தின் நீளம் மற்றும் அகலம் முறையே
\\( (5.7 ± 0.1) cm\\) மற்றும் \\( (3.4 ± 0.2) cm \\) எனில்
செவ்வகத்தின் பரப்பை பிழை எல்லையுடன்
கணக்கிடுக.

**தீர்வு**


நீளம் \\(l = (5.7 ± 0.1) cm\\)

அகலம்\\( b = (3.4 ± 0.2) cm\\)

பிழை எல்லையுடன் கூடிய பரப்பு \\((A + ∆A) =?\\)

பரப்பு \\( A = l × b = 5.7 × 3.4 = 19.38 = 19.4 cm2\\)

\\( \frac{∆A}{A}  = \Big( \frac{∆l}{l} + \frac{∆b}{b}\Big) \\)

\\( ∆A  = \Big( \frac{∆l}{l} + \frac{∆b}{b}\Big)A \\)

\\( ∆A  = \Big( \frac{0.1}{5.7} + \frac{0.2}{3.4}\Big)\times 19.4 \\)


\\(= (0.0175 + 0.0588) × 19.4\\)

\\(= 1.48 = 1.5\\)

பிழை எல்லையுடன் கூடிய பரப்பு

\\(A = (19.4 ± 1.5) cm^2\\)

**(iv) இரு அளவுகளை வகுப்பதால் ஏற்படும் பிழைகள்**

\\(∆A\\) மற்றும் \\(∆B \\)என்பன முறையே \\(A, B \\)என்ற
அளவுகளின் தனிப் பிழைகள் என்க அவற்றின்
பின்னம், \\( Z = \frac{A}{B} \\)

\\(Z\\) இன் பிழை \\(∆Z\\) ஆகும்

\\(Z \pm ∆Z = \frac{A \pm ∆A}{B \pm ∆B}\\) = \\(\frac{A\Big( 1 \pm \frac{∆A}{A} \Big)}{B\Big( 1 \pm \frac{∆B}{B} \Big) }\\)

\\( = \frac{A}{B} \Big( 1 \pm \frac{∆A}{A} \Big) \Big( 1 \pm \frac{∆B}{B} \Big)^{-1}\\)

அல்லது

\\(Z \pm ∆Z = Z \Big( 1 \pm \frac{∆A}{A} \Big) \Big( 1 \mp \frac{∆B}{B} \Big)\\)

[x <<1] ஆக இருக்கும்போது, \\( (1+x)^n ≈1+nx]\\)
இருபுறமும் Z ஆல் வகுக்க,

\\( 1 \pm \frac{\Delta Z}{Z} = \Big( 1 \pm \frac{∆A}{A} \Big) \Big( 1 \mp \frac{∆B}{B} \Big) \\)

\\(= 1 \pm \frac{\Delta A}{A} \mp \frac{\Delta B}{B} \mp \frac{\Delta A}{A} . \frac{\Delta B}{B} \\)

\\( ∆A/A, ∆B/B \\) மிகக் குறைவு, எனவே அவற்றின்
பெருக்கல்பலன் புறக்கணிக்க தக்கது. \\(Z\\) இன்

பெரும பின்னப்பிழை, \\( \frac{\Delta Z}{Z} = \Big( \frac{∆A}{A} + \frac{∆B}{B}\Big) \\) (1.6)

இரு அளவுகளை வகுப்பதால் பெறப்படும்
பெரும பின்னப் பிழையானது தனித்தனி
அளவுகளின் பின்னப்பிழைகளின் கூடுதலுக்குச்
சமம்

இதற்கான மாற்றுமுறை பின் இணைப்பு 2 (A 1.2)
இல் கொடுக்கப்பட்டுள்ளது.

\\( \colorbox{pink}{$எடுத்துக்காட்டு 1.8 $} \\)

ஒரு கம்பிக்கு குறுக்கே உள்ள மின்னழுத்த
வேறுபாடு (100 ± 5) V மற்றும் அதன் வழியே பாயும்
மின்னோட்டம் (10 ± 0.2) A எனில். அக்கம்பியின்
மின்தடையைக் காண்க.

**தீர்வு**


மின்னழுத்தம் V= (100 ± 5) V

மின்னோட்டம் I = (10±0.2) A

மின்தடை R = ?

ஓமின் விதிப்படி \\( R = \frac{V}{I} \\)

\\(= \frac{100}{10} = 10 \varOmega \\)

\\( \frac{\Delta R}{R} = \Big( \frac{∆V}{V} + \frac{∆I}{I}\Big) \\) 

\\( \Delta R = \Big( \frac{∆V}{V} + \frac{∆I}{I}\Big)R \\)

\\( = (\frac{5}{100} + \frac{0.2}{10}) \times 10 \\)
 
\\( = (0.05 + 0.02) \times 10 \\)

\\( = 0.07 \times 10 = 0.7 \\)

மின்தடை R = (10 ± 0.7) Ω

**(v) அளவின் அடுக்கினால் ஏற்படும் பிழை**

\\(A\\) யின் nவது அடுக்கு \\(Z\\) என்க\\( Z = A^n\\)

\\(Z\\) ன் பிழை \\(∆Z \\)எனில்

\\( Z \pm \Delta Z = (A \pm \Delta A)^n = A^n \Big( 1 \pm \frac{∆A}{A} \Big)^n \\)

\\(= Z\Big( 1 \pm n\frac{∆A}{A} \Big)\\)

(இங்கு |x| <<1, (1 + x)n ≈ 1 + nx என்ற சமன்பாடு
பயன்படுத்தப்படுகிறது).

இருபுறமும் Z ஆல் வகுக்க

\\( 1 \pm \frac{\Delta Z}{Z} = 1 \pm n \frac{\Delta A}{A} \Rightarrow \frac{\Delta Z}{Z} = n. \frac{\Delta A}{A} (1.7) \\)

ஒரு அளவின் n ஆவது அடுக்கின் பெரும பின்னப்
பிழையானது. அதன் பின்னப்பிழையை n ஆல்
பெருக்குதலுக்கு சமம்.

**பொதுவான விதிகள்:** Z = \frac{A^pB^q}{C^r} எனில்
Zல் பெரும பின்னப் பிழை

\\( \frac{\Delta Z}{Z} = p \frac{\Delta A}{A} + q\frac{\Delta B}{B} + r\frac{\Delta C}{C} \\)

அதன் விழுக்காட்டுப் பிழை

\\( \frac{\Delta Z}{Z} \times 100 = p \frac{\Delta A}{A} \times 100 + q\frac{\Delta B}{B} \times 100 + r\frac{\Delta C}{C} \times 100 \\)

\\( \colorbox{pink}{$எடுத்துக்காட்டு 1.9 $} \\)

ஒரு இயற்பியல் அளவு \\(x = \frac{a^2b^3}{c\sqrt{d}} \\)
என்று
கொடுக்கப்பட்டுள்ளது. a, b, c மற்றும் d ஐ
அளவிடுதலில் ஏற்படும் விழுக்காட்டுப்பிழைகள்
முறையே 4%, 2%, 3% மற்றும் 1% எனில் x ன்
விழுக்காட்டுப் பிழையைக் காண்க. (NEET 2013)

**தீர்வு**

\\(x = \frac{a^2b^3}{c\sqrt{d}} \\)

x ன் விழுக்காட்டுப்பிழை

\\( \frac{\Delta x}{x} \times 100 = 2 \frac{\Delta a}{a} \times 100 + 3\frac{\Delta b}{b} \times 100 + \frac{\Delta c}{c} \times 100 + \frac{1}{2}\frac{\Delta d}{d} \times 100\\)

= (2 × 4%) + (3 × 2%) + (1 × 3%) + (1⁄2 ×1%)

= 8% +6%+3% +0.5%

x ன் விழுக்காட்டுப்பிழை = 17.5%

