---
title: 'Introduction'
date: 2018-11-14T19:02:50-07:00
draft: false
weight: 1
markup: mmark
extensions:
    - katex
---

{{< box title="கற்றலின் நோக்கங்கள் (Learning objectives)" type="objective" >}}

இந்த அலகில் மாணவர்கள் அறிந்து கொள்ள இருப்பது
* வேலையின் வரையறை
* மாறா மற்றும் மாறக்கூடிய விசையினால் செய்யப்பட்ட வேலை
* பல்வேறு வகையான ஆற்றல்
* ஆற்றல் மாறா விதி
* செங்குத்து வட்ட இயக்கம்
* திறனின் வரையறை
* பல்வேறு வகையான மோதல்கள

#### அறிமுகம
அன்றாட வாழ்வில் வேலைஎன்ற ச�ொல் பலதரப்பட்ட
தருணங்களில் பயன்படுத்தப்படுகிறது. இது உடல்
சார்ந்த வேலை மற்றும் மனம் சார்ந்த வேலை
ஆகிய இரண்டையும் குறிக்கும். உண்மையில்
எந்த ஒரு செயல்பாடும் பொதுவாக வேலை என்றே
அழைக்கப்படும். ஆனால் இயற்பியலில் வேலை
என்ற ச�ொல் துல்லியமான வரையறையைக்
கொண்டுள்ள ஒரு இயல் அளவாகக் கருதப்படுகிறது.
ஒரு பொருளின் மீது செயல்படுத்தப்பட்ட விசை
அதனை இடம்பெயரச் செய்தால் விசையினால்
வேலை செய்யப்படுகிறது. வேலை செய்வதற்கு
ஆற்றல் தேவை. அதாவது, வேலை செய்வதற்கான
திறன் ஆற்றல் என வரையறுக்கப்படுகிறது. எனவே
வேலையும் ஆற்றலும் ஒத்த பரிமாணத்தைப்
பெற்றுள்ளன. இயற்பியலில் ஆற்றலானது இயந்திர
ஆற்றல், மின் ஆற்றல், வெப்ப ஆற்றல், அணுக்கரு
ஆற்றல் போன்ற பல்வேறு வடிவங்களில் உள்ளன.
பல இயந்திரங்கள் ஒரு வகையான ஆற்றலை
எடுத்துக்கொண்டு வேறு வகையான ஆற்றலை
வெளிப்படுத்துகின்றன. இப்பாடப் பகுதியில்
முக்கியமாக இயந்திர ஆற்றலின் இரு வஆற்றல்களான இயக்க ஆற்றல் மற்றும் நிலை
ஆற்றல் ஆகியவற்றைக் காண்போம். அடுத்து
விவாதிக்கப்பட இருப்பது, வேலை செய்யும் வீதம்
அல்லது ஆற்றல் வெளியிடப்படும் வீதம் ஆகும்.
வேலை செய்யப்படும் வீதம் திறன் எனப்படும்.
கிரிக்கெட் விளையாட்டில் ஒரு சக்திவாய்ந்த அடி
என்பது மட்டையால் பந்தை வேகமாக அடிப்பதைக்
குறிக்கிறது. இந்தப் பாடப்பகுதியானது வேலை,
ஆற்றல் மற்றும் திறன் ஆகிய மூன்று இயல்
அளவுகள் மற்றும் அவற்றின் முக்கியத்துவம் குறித்த
ஒரு நல்ல புரிதலை வளர்க்கும் நோக்கத்தைக்
கொண்டுள்ளத.

#### வேலை [WORK]
படம் 4.1 இல் காட்டியுள்ளவாறு ஒரு பொருளின்
மீது செயல்படும் \\( \vec F\\) என்ற விசை அதனை \\(d \vec r\\)
என்ற அளவிலான இடப்பெயர்ச்சியை ஏற்படுத்தி
நகர்த்துவதாகக் கருதுவோம்.
கணிதவியலின்படி, பொருளின் மீது விசையினால்
செய்யப்பட்டவேலை(W) பின்வருமாறு எழுதப்படுகிறத

W=\\( \vec F \cdotp d \vec r\\)

![](/books/physics/part-1/unit-4/4.101.png "")

இங்க \\( \vec F \cdotp d \vec r\\) இன் பெருக்கல்பலன் ஒரு ஸ்கேலர்
பெருக்கல் அல்லது புள்ளிப் பெருக்கல் ஆகும். இரு
வெக்டர்களின் ஸ்கேலர் பெருக்கல் பலன் ஒரு
ஸ்கேலர் மதிப்பாகும். (பகுதி 2.5.1 ஐக் காண்க).
எனவே செய்யப்பட்ட வேலை ஒரு ஸ்கேலர்
அளவாகும். இது எண்மதிப்பை மட்டும் பெற்றுள்ளது
மற்றும் திசையற்றது. SI அலகு முறையில்
செய்யப்பட்ட வேலையின் அலகு N m அல்லது ஜுல்
(J) ஆகும். அதன் பரிமாண வாய்ப்பாடு \\([ML^2
T^{-2}]\\) ஆகும்.
 சமன்பாடு (4.1) இல் இருந்த

 W=Fdrcosθ

 இதனைப் படம் 4.2 ஐப் பயன்படுத்திப்
புரிந்துகொள்ளலாம். \\((\vec a \cdotp \vec b abcosθ\\)என்பதால்).
இங்கு θ என்பது பொருளின் மீது செயல்படுத்தப்பட்ட
விசைக்கும் அந்தப்பொருளின் இடப்பெயர்ச்சிக்கும்
இடையே உள்ள கோணமாகும்.

![](/books/physics/part-1/unit-4/4.102.png "")

விசையினால் செய்யப்பட்ட வேலை என்பது விசை
\\(\vec F\\)இடப்பெயர்ச்சி \\( (\vec {dr} )\\) மற்றும் அவற்றிற்கிடையே
உள்ள கோணம் θ ஆகியவற்றைச் சார்ந்தது.
கீழ்க்கண்ட நேர்வுகளில் செய்யப்பட்ட வேலை
சுழியாகும்.
(i) விசை சுழியாகும் போது (F = 0)
உதாரணமாக, உராய்வற்ற ஒரு கிடைத்தளப்
பரப்பில் மாறா திசைவேகத்தில் நகரும்
(உராய்வு இல்லாததால்) ஒருபொருள்
தொடர்ந்து இயங்கிக் கொண்டே இருக்கும்.
(இது ஒரு இலட்சிய (ideal) சூழ்நிலை)
(ii) இடப்பெயர்ச்சி சுழியாகும் போது (dr = 0)
உதாரணமாக, திடமாக உள்ள ஒரு சுவரின்
மீது விசை செலுத்தப்பட்டால் விசையானது எந்த
இடப்பெயர்ச்சியையும் ஏற்படுத்தாது. எனவே
படம் 4.3 (அ) இல் காட்டியுள்ளவாறு செய்யப்பட்ட
வேலை சுழியாகும்.

![](/books/physics/part-1/unit-4/4.103.png "")

(iii) விசையும் இடப்பெயர்ச்சியும் ஒன்றுக்கொன்று
செங்குத்தாக உள்ளபோது (θ = 90°
).

படம் 4.3 (ஆ) இல் காட்டியுள்ளவாறு ஒரு
பொருளானது கிடைத்தளத் திசையில்
நகரும்போது புவியீர்ப்புவிசை (mg) பொருளின்
மீது வேலை ஏதும் செய்யாது, ஏனெனில் அது
இடப்பெயர்ச்சிக்கு செங்குத்தாக செயல்படுகிறது.

படம் 4.3 (இ) இல் காட்டியுள்ளவாறு வட்ட
இயக்கத்தில் உள்ள பொருளின்மீது செயல்படும்
மையநோக்கு விசையானது வேலை
ஏதும் செய்யாது. ஏனெனில் அது எப்போதும்
இடப்பெயர்ச்சிக்கு செங்குத்தாக உள்ளது.

கொடுக்கப்பட்ட விசை (F) மற்றும் இடப்பெயர்ச்சி (dr) க்கு அட்டவணை 4.1 இல் தொகுத்துள்ளவாறு அவற்றிற்கிடையே உள்ள கோணம் θ ஆனது செய்யப்பட்ட வேலையின் மதிப்பை முடிவு
செய்கிறது.

விசையினால் செய்யப்படும் எதிர்க்குறி
வேலைக்குப் பல உதாரணங்கள் உள்ளன.
கால்பந்து விளையாட்டில், வீரர் (Goal keeper)
அவரை நோக்கி வரும் பந்தை ஒரு விசையைச்
செலுத்திப் பிடிக்கிறார். அவ்விசையானது
பந்தின் இயக்கத்திற்கு எதிர்திசையில் பந்து
அவரது கைகளில் ஓய்வுநிலைக்கு வரும் வரை
செலுத்தப்படுகிறது. படம் 4.4 இல் காட்டியுள்ளவாறு
விசையைச் செலுத்தும் நேரத்தில் அவர் பந்தின்மீது
எதிர்வேலை செய்கிறார். இந்தப் பாடப்பகுதியில்
மேலும் பல எதிர்வேலைக்கான சூழ்நிலைகள் பற்றி
கற்போம்.

![](/books/physics/part-1/unit-4/4.104.png "")

ஒரு பெட்டி 25 N விசையினால் 15 m இடப்பெயர்ச்சி
ஏற்படுமாறு இழுக்கப்படுகிறது. விசைக்கும்
இடப்பெயர்ச்சிக்கும் இடையே உள்ள கோணம் 30°
எனில் விசையினால் செய்யப்பட்ட வேலையைக்
காண்க.

![](/books/physics/part-1/unit-4/4.105.png "")

தீர்வு
விசை F = 25 N
இடப்பெயர்ச்சி dr = 15 m


### அட்டவணை 4.1 கோணம் (θ)மற்றும் வேலையின் தன்மை

{.table}
| கோணம் (θ) |  | cosθ  |   |  வேலை |
|---|---|---|---|---|
| θ = 0° |   | 1 |   | நேர்க்குறி, பெருமம்  |
| 0 <θ< 90° (குறுங்கோணம்) |   | 0 < cosθ <1 |   | நேர்க்குறி  |
| θ =90°  |   | 0 |   | சுழி  |
| 90° <θ< 180°  |   | -1 < cosθ 0 |   | எதிர்க்குறி  |
| θ =180°  |   | -1 |   | எதிர்க்குறி, பெருமம்  |


F மற்றும் dr இடையே உள்ள கோணம் θ = 30°
செய்யப்பட்ட வேலை W=Fdr cosθ

\\(W=25 × 25 15 30° = 25 × 15 × \cfrac{\sqrt 3}{2}\\)

W=324.76J

#### மாறா விசையினால் செய்யப்பட்ட வேலை

ஒரு பொருளின் மீது F என்ற மாறா விசை
செயல்படும்போது, விசையினால் dr என்ற சிறு
இடப்பெயர்ச்சியை ஏற்படுத்தச் செய்யப்பட்ட சிறு வேலை dW க்கான தொடர்பு
dW = (F cos θ) dr

தொடக்க நிலை \\(r_i\\)
முதல் இறுதி நிலை \\(r_f\\) வரை
இடப்பெயர்ச்சியை ஏற்படுத்த செய்யப்படும் மொத்த
வேலை,

\\(W= \int_{r_i}^{r_f} dw\\)

\\(W= \int_{r_i}^{r_f} (F cos θ)dr = (F cos θ) \int_{r_i}^{r_f} dr \\)

\\((F cos θ)(r_f - r_i) \\)

மாறாத விசையினால் செய்யப்பட்ட வேலை படம்
4.5 இல் காட்டப்பட்டுள்ளது. வரைபடத்தின் கீழ்
உள்ள பரப்பு மாறாத விசையினால் செய்யப்பட்ட
வேலையைக் குறிக்கிறது.

![](/books/physics/part-1/unit-4/4.106.png "")

**எடுத்துக்காட்டு 4.2**
2 kg நிறையுள்ள ஒரு பொருள் 5 m உயரத்தில்
இருந்து தரையில் விழுகிறது. புவியீர்ப்பு
விசையினால் பொருளின் மீது செய்யப்பட்டவேலை
என்ன? (காற்றின் தடையைப் புறக்கணிக்கவும்.
புவியீர்ப்பு முடுக்கம் \\(g = 10 m s^{-2} \\)எனக் கொள்க)

![](/books/physics/part-1/unit-4/4.107.png "")

தீர்வு
இந்நேர்வில் பொருளின் மீது செயல்படும் விசை
கீழ் நோக்கிய புவியீர்ப்பு விசை \\(\vec mg\\)
ஆகும். இது
மாறா விசையாகும்.
புவியீர்ப்பு விசையினால் செய்யப்பட்ட வேலை

\\(W= \int_{r_i}^{r_f}  \vec F \vec {dr}\\)

\\(W=  (F cos θ) \int_{r_i}^{r_f} dr = (mg cos θ) (r_f -  r_i ) \\)

மேலும் பொருளானது படத்தில் காட்டியுள்ளவாறு
கீழ்நோக்கிய புவியீர்ப்பு விசையின் \\(\vec F =\vec {mg}\\)
திசையில் நகருகிறது. எனவே, அவற்றிற்கிடையே
உள்ள கோணம் θ = 0°, cos0° = 1 மற்றும்
இடப்பெயர்ச்சி \\( (r_f -  r_i ) \\)=5m

\\(W= mg (r_f -  r_i ) \\)

W=  2 × 10 × 5 = 100 J
எனவே பொருளின் மீது செயல்படும்
புவியீர்ப்பு விசையினால் செய்யப்பட்ட வேலை
நேர்க்குறி மதிப்பைப் பெறுகிறது.

**எடுத்துக்காட்டு 4.3**
படத்தில் காட்டியுள்ளவாறு நிறை m = 1 kg கொண்ட
ஒரு பொருள் θ = 30° சாய்வுக்கோணம் கொண்ட
10 m நீளமுள்ள உராய்வற்ற தளத்தில் மேலிருந்து
கீழ்நோக்கிச் சறுக்குகிறது. புவியீர்ப்பு விசை மற்றும்
செங்குத்து விசையினால் பொருளின் மீது
செய்யப்பட்ட வேலையைக் கணக்கிடுக. புவியீர்ப்பு
முடுக்கம் \\((g) = 10 m s^{−2}\\) எனக் கருதுக.

![](/books/physics/part-1/unit-4/4.108.png "")
தீர்வு:
சாய்வுத்தளத்தில் பொருள் அடையும் முடுக்கம்
= g sinθ என முந்தைய பாடப்பகுதியில்
கணக்கிட்டுள்ளோம்.
நியூட்டனின் இரண்டாம் விதிப்படி,
சாய்வுத்தளத்தில் பொருளின்மீது செயல்படும்
விசை F = mg sinθ. இந்த விசையானது பொருளின்
இயக்கம் முழுவதும் மாறாது என்பதை அறியவும்.
புவியீர்ப்பு விசையின் சாய் வுத்தளத் தின் கிடைத்தளக்
கூறினால் (mg sinθ) செய்யப்பட்ட வேலை

\\(W=  \vec F \cdotp \vec {dr} = Fdr cos \phi\\)

இங்கு φ என்பது விசை (mg sinθ) மற்றும்
பொருள் செல்லும் திசைக்கு (dr) இடையே உள்ள
கோணமாகும். இந்நேர்வில், விசை (mg sinθ) மற்றும்
இடப்பெயர்ச்சி \\( \vec {dr}\\)
ஆகியவை ஒரே திசையில்
உள்ளன. எனவே φ = 0° மற்றும் cos φ = 1

\\(W =F dr =(mg sinθ) (dr) \\)

(dr =சாய்தளத்தின் நீளம்)

\\(W = 1 × 10 × sin 30° × 10 = 100 × \cfrac{1}{2} =50 J \\)

mg cos θ என்ற கூறு மற்றும் செங்குத்து விசை
N ஆகியவை பொருள் செல்லும் திசைக்குச்
செங்குத்தாக உள்ளதால் அவை எந்த வேலையும்
செய்யாது.

#### எடுத்துக்காட்டு 4.4
மேல்நோக்கி எறியப்பட்ட 2 kg நிறையுள்ள ஒரு
பொருள் 5 m உயரத்தை அடைந்து பின்னர்
தரையில் வந்து விழுகிறது (காற்றுத்தடையைப்
புறக்கணிக்கவும்) எனில் பின்வருவனவற்றை
கணக்கிடுக.

(a) பொருள் 5 m உயரத்தை அடையும்போது
புவியீர்ப்பு விசையால் செய்யப்பட்ட வேலை
(b) பொருள் மீண்டும் தரையை அடையும்போது
புவியீர்ப்பு விசையால் செய்யப்பட்ட வேலை
(c) புவியீர்ப்பு விசையினால் மேல்நோக்கிய
மற்றும் கீழ்நோக்கிய இயக்கத்தில் செய்யப்பட்ட
மொத்தவேலை மற்றும் முடிவின் இயற்பியல்
முக்கியத்துவத்தைக் குறிப்பிடுக

**தீர்வு**
பொருள் மேல்நோக்கிச் செல்லும்போது
இடப்பெயர்ச்சி மேல்நோக்கிய திசையிலும்
பொருளின் மீது செயல்படும் புவியீர்ப்பு விசை
கீழ்நோக்கிய திசையிலும் செயல்படுகின்றன.
எனவே இடப்பெயர்ச்சிக்கும் புவியீர்ப்பு விசைக்கும் இடையே உள்ள கோணம் 180° ஆகும்.

(a) மேல்நோக்கிய இயக்கத்தில் புவியீர்ப்பு
விசையினால் செய்யப்பட்ட வேலை
இங்கு dr = 5 m மற்றும் F = mg

\\(W_மேல் = Fdr cos θ = mgdr cos 180°\\)

\\(W_மேல்= 2 × 10 × 5 × (-1) = - 100 J \because [cos 180° = -1]\\)

(b) பொருள் கீழ்நோக்கி விழும்போது புவியீர்ப்பு
விசை மற்றும் இடப்பெயர்ச்சி இரண்டும் ஒரே
திசையில் உள்ளன. இதன் மூலம் புவியீர்ப்பு
விசைக்கும் இடப்பெயர்ச்சிக்கும் இடையே
உள்ள கோணம் θ = 0° என அறியலாம்.

\\(W_கீழ் = Fdr cos0°\\)

\\(W_கீழ் = 2 ×10 × 5× (1) = 100J \because [cos 0° = 1]\\)

(c) பொருளின் முழு பயணத்தின்போது
(மேல்நோக்கிய மற்றும் கீழ் நோக்கிய இயக்கம்)
புவியீர்ப்பு விசையினால் செய்யப்பட்ட மொத்த
வேலை
\\(W_மொத்தம்=  W_மேல் + W_கீழ் \\)

\\(= -100J +100J =0\\)
புவியீர்ப்பு விசையானது பொருளிற்கு எவ்வித
ஆற்றலையும் மாற்றவில்லை என்பதை
இது குறிக்கிறது. பொருள் மேல்நோக்கி
எறியப்படும்போது புறக்காரணிகளால் பொருளுக்கு
ஆற்றல் அளிக்கப்படுகிறது. பொருள் திரும்ப
வந்து தரையில் மோதும்போது பொருள் பெற்ற
ஆற்றலானது புவிப்பரப்பிற்கு மாற்றப்படுகிறது
(தரையினுள் செல்கிறது)

**எடுத்துக்காட்டு 4.5**
ஒரு பளு தூக்குபவர் 250 kg நிறையை 5000 N
விசையால் 5 m உயரத்திற்கு தூக்குகிறார்.
(a) பளுதூக்குபவரால் செய்யப்பட்ட வேலை
என்ன?
(b) புவியீர்ப்பு விசையால் செய்யப்பட்ட வேலை
என்ன?
(c) பொருளின் மீது செய்யப்பட்ட நிகர வேலை
என்ன?
**தீர்வு**
(a) பளுதூக்குபவர் நிறையைத் தூக்கும்போது
விசையும் இடப்பெயர்ச்சியும் ஒரே திசையில்
உள்ளதால் அவற்றிற்கிடையே உள்ள
கோணம் θ = 0°. எனவே பளுதூக்குபவரால்
செய்யப்பட்ட வேலை

\\(W_பவர் = F_W hcosθ = F_W hcos0° \\)
= 5000 × 5 × (1) = 25000 J = 25 kJ

(b) பளுதூக்குபவர் நிறையைத் தூக்கும்போது
புவியீர்ப்புவிசை கீழ்நோக்கி செயல்படுவதால்
விசையும் இடப்பெயர்ச்சியும் எதிரெதிர் திசையில்
உள்ளன. எனவே அவற்றிற்கிடையே உள்ள
கோணம்  180°

\\(Wஈ = F_g hcos θ = mgh(cos 180°)\\)
= 250 × 10 × 5 × (- 1)
= - 12500 J = -12.5 kJ

(c) பொருளின் மீது செய்யப்பட்ட நிகர வேலை
(மொத்த வேலை)

\\(W_நிகரம் = W_ப.தூ + W_ஈ\\)
= 25 kJ - 12.5 kJ = +12.5 kJ

#### மாறுபடும் விசையினால் செய்யப்பட்ட வேலை

மாறுபடும் விசை (F) ஒன்றின் கூறு ஒரு
பொருளின் மீது செயல்படும்போது dr என்ற சிறு
இடப்பெயர்ச்சியை ஏற்படுத்த விசையினால்
செய்யப்பட்ட சிறு வேலை (dW) க்கான தொடர்பு

dW  = (F cosθ) dr
[F cos θ என்பது F என்ற
மாறும் விசையின் கூறு ஆகும்]

இங்கு, F மற்றும் θ ஆகியவை மாறிகள் ஆகும்.
தொடக்க நிலை \\(r_i\\)
முதல் இறுதிநிலை \\(r_f\\) வரை
இடப்பெயர்ச்சி ஏற்படுத்த செய்யப்பட்ட மொத்த
வேலை

\\( W= \int_{r_f}^{r_i} dW = \int_{r_f}^{r_i} F cos θ dr \\)

மாறுபடும் விசையினால் செய்யப்பட்ட வேலை படம்
4.6 இல் வரைபடம் மூலம் காண்பிக்கப்பட்டுள்ளது.
வரைபடத்தின் கீழ் உள்ள பரப்பு மாறும் விசையினால்
செய்யப்பட்ட வேலையைக் குறிக்கிறது.

![](/books/physics/part-1/unit-4/4.109.png "")

தொடக்கத்தில் ஓய்வில் உள்ள ஒரு பொருளின்
மீது \\(F = kx_2\\)
என்ற மாறும் விசை செயல்படுகிறது.
பொருளானது x = 0 m முதல் x = 4 m வரை
இடப்பெயர்ச்சி அடைய விசையினால் செய்யப்பட்ட
வேலையைக் கணக்கிடுக. (மாறிலி \\(k = 1 N m^{-2}\\)
எனக்கருதுக)
தீர்வு
செய்யப்பட்ட வேலை

\\( W = \int_{ x_i }^{ x_f } F( x ) dx = k int_{ 0 }^{ 4 } x^2 dx = \cfrac{ 64 }{ 3 } N m \\)

