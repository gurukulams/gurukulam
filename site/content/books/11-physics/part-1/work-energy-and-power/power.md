---
title: 'Power'
date: 2018-11-14T19:02:50-07:00
draft: false
weight: 3
markup: mmark
extensions:
    - katex
---

**திறனின் வரையறை**
திறன் என்பது எவ்வளவு வேகமாக அல்லது
மெதுவாக ஒரு வேலை செய்யப்படுகிறது
என்பதன் அளவாகும். வேலை செய்யப்படும் வீதம்
அல்லது ஆற்றல் வெளிப்படும் வீதம், திறன் என
வரையறுக்கப்படுகிறது.

\\(திறன் (P) = \cfrac{செய்யப்பட்ட வேலை (W)}{எடுத்துக்கொண்ட நேரம் (t)}\\)

\\(P=\cfrac{W}{t}\\)

**சராசரித் திறன்**
செய்யப்பட்டமொத்தவேலைக்கும் எடுத்துக்கொண்ட
மொத்த நேரத்திற்கும் இடையே உள்ள விகிதம்
சராசரித்திறன் \\( (P_சராசரி)\\) என வரையறுக்கப்படுகிறது.

\\( (P_{சராசரி})=\cfrac{செய்யப்பட்ட மொத்த வேலை}{எடுத்துக்கொண்ட மொத்த நேரம்}\\)

**உடனடித் திறன்**
ஒரு கண நேரத்தில் (நேர இடைவெளி சுழியை
நெருங்கும்போது) வெளிப்படும் திறன் உடனடித்
திறன் \\((P_{உடனடி})\\) என வரையறுக்கப்படுகிறது.

\\( (P_{உடனடி})=\cfrac{dw}{dt}\\)

திறனின் அலகு
திறன் ஒரு ஸ்கேலர் அளவாகும். அதன் பரிமாணம்
\\( [ M L^{2} T^{-3} ]\\). திறனின் SI அலகு வாட் (W) என்று
நீராவி இயந்திரத்தைக் கண்டுபிடித்த ஜேம்ஸ் வாட்
பெயரால் அழைக்கப்படுகிறது.
ஒரு வினாடியில் ஒரு ஜுல் வேலை செய்யப்பட்டால்
திறன் ஒரு வாட் என வரையறுக்கப்படுகிறது.
\\( (1W=1Js^{-1}\\) கிலோவாட் (kW), மெகாவாட் (MW)
மற்றும் ஜிகாவாட் (GW) ஆகியவை திறனின் உயர்
அலகுகள் ஆகும்.

\\(1 kW = 1000 W = 10^3\\)வாட்


\\(1 MW = 10^6\\) வாட்


\\(1 GW = 10^9\\)வாட்

மோட்டார்கள், இயந்திரங்கள் மற்றும் சில
தானியங்கி வாகனங்களுக்கு குதிரைத்திறன்
(horse – power) (hp) என்றழைக்கப்படும் திறனின்
பழைய அலகானது வணிகரீதியாக இன்னும்
பயன்பாட்டில் உள்ளது. குதிரைத்திறனை (hp) வாட்
(W) என்ற அலகில் மாற்ற

1 hp = 746 W

அனைத்து மின் சாதனங்களின் மீதும் ஒரு குறிப்பிட்ட
திறனின் அளவு அச்சிடப்பட்டு வழங்கப்படுகின்றது.
ஒரு 100 வாட் விளக்கு (bulb) ஒரு வினாடியில்
100 ஜுல் மின் ஆற்றலை நுகர்கிறது. ஜுல் என்ற
அலகால் அளக்கப்படும் ஆற்றலின் திறனை வாட்
என்ற அலகிலும் நேரத்தை வினாடி என்ற அலகிலும்
குறிப்பிடுவதால் 1 J = 1 Ws என எழுதலாம். மின்
உபகரணங்கள் பல மணி நேரத்திற்கு பயன்பாட்டில்
உள்ளபோது அவை அதிக அளவிலான ஆற்றலை
நுகருகின்றன. மின் ஆற்றலை வாட் வினாடி (Ws)
என்ற சிறிய அலகில் அளவிடும்போது பெரிய எண்
மதிப்புகளைக் கையாள வேண்டும். எனவே மின்
ஆற்றலானது கிலோவாட் மணி (kilowatt hour -
kWh) என்ற அலகால் அளவிடப்படுகிறது.

\\(1 மின் அலகு (1 யூனிட்) = 1 kWh = 1 × (10^3 W)
× (3600 s)\\)

\\(1 மின் அலகு = 3600 × 10^3 W s\\)
\\(1 மின் அலகு = 3.6 × 10^6 J\\)
\\(1 kWh = 3.6 × 106 J\\)
மின் ஆற்றல் நுகர்வுக்கு kWh என்ற அலகில்
மின்கட்டண பட்டியல்கள் தயாரிக்கப்படுகின்றன.
1 அலகு மின் ஆற்றல் என்பது 1 kWh ஆகும்.

(குறிப்பு: kWh என்பது ஆற்றலின் அலகு; திறனின்
அலகு அல்ல)

**எடுத்துக்காட்டு 4.18**

ஒரு 75 W மின்விசிறி தினமும் 8 மணி நேரம் ஒரு
மாதத்திற்கு (30 நாட்கள்) பயன்படுத்தப்பட்டால்
நுகரப்பட்ட ஆற்றலை மின் அலகில் கணக்கிடுக.
தீர்வு
திறன் P = 75 W
பயன்பாட்டு நேரம் t = 8 மணி x 30 நாட்கள் = 240
மணி. நுகரப்பட்ட மின் ஆற்றலானது திறன் மற்றும்
பயன்பாட்டு நேரம் ஆகியவற்றின் பெருக்கல் பலன்
ஆகும்.
மின் ஆற்றல் = திறன் x பயன்பாட்டு நேரம் = P x t

= 75 வாட் x 240 மணி
= 18000 வாட் மணி
= 18 கிலோ வாட் மணி = 18 kW h

1 மின் அலகு = 1 kW h
மின் ஆற்றல் = 18 அலகு

* மின்னிழை விளக்குகள் 1000
மணி நேரம் ஒளிவீசும். CFL
விளக்குகள் 6000 மணி நேரம்
ஒளிவீசும். ஆனால் LED விளக்குகள் 50000
மணிநேரம் ஒளி வீசும் (ஏறத்தாழ 25
ஆண்டுகள், நாளொன்றுக்கு 5.5 மணி நேரம்)

#### திறன் மற்றும் திசைவேகம் ஆகியவற்றுக்கு இடையே உள்ள தொடர்பு

\\(\vec F\\)என்ற விசையினால் \\(d \vec r\\)
என்ற இடப்பெயர்ச்சிக்கு 
செய்யப்பட்ட வேலை
\\(W = \int \vec F . d \vec r\\)

சமன்பாடு (4.40) இன் இடது பக்கத்தில் உள்ளதை
இவ்வாறு எழுதலாம்.
\\(W = \int dw = \int \cfrac{dw}{dt}dt\\)
(dt – ஆல் பெருக்கவும் வகுக்கவும் செய்ய)
திசைவேகம் \\(\vec v = \cfrac{dr}{dt}\\); என்பதால் \\(d \vec r\\)
சமன்பாடு (4.40) இன் வலது பக்கத்தில் உள்ளதை
இவ்வாறு எழுதலாம்.

\\(\int \vec F. d \vec r = \int(\vec F . \cfrac{d \vec r}{dt} ) dt = \int (\vec F . \vec v)dt [\because \vec v=\cfrac{d \vec r}{dt}]\\)

சமன்பாடு (4.41) மற்றும் (4.42) ஐ சமன்பாடு (4.40)
இல் பிரதியிட
\\(\int \cfrac{dW}{dt} dt = \int(\vec F .\vec v) dt\\)

\\(\int ( \cfrac{dW}{dt} dt - \vec F .\vec v) dt=0\\)

இந்த தொடர்பானது dt இன் எந்த ஒரு
தன்னிச்சையான மதிப்பிற்கும் சரியாக உள்ளது.
அடைப்புக்குறிக்குள் உள்ள மதிப்பு சுழியாக இருக்க
வேண்டும் என்பதை இது குறிக்கிறது. அதாவது

\\(\cfrac{dW}{dt} dt - \vec F .\vec v\\) அல்லது

\\(\cfrac{dW}{dt} dt = \vec F .\vec v =P\\) 

**எடுத்துக்காட்டு 4.19**
1250 kg நிறையுள்ள ஒரு வாகனம் ஒரு சமமான
நேர் சாலையில் \\(0.2 m s^{-2}\\) முடுக்கத்துடன்
500 N என்ற எதிர்க்கும் புறவிசைக்கெதிராக
இயக்கப்படுகிறது. வாகனத்தின் திசைவேகம்
\\(30 m s^-1\\) எனில் வாகனத்தின் இயந்திரம்
வெளிப்படுத்தும் திறனைக் கணக்கிடுக.
தீர்வு
வாகனத்தின் இயந்திரம், எதிர்க்கும்
விசைக்கெதிராக வேலை செய்து வாகனத்தை
ஒரு முடுக்கத்துடன் இயக்க வேண்டும். எனவே
வாகனத்தின் இயந்திரம் வெளிப்படுத்தும் திறன்

P = (எதிர்க்கும் விசை + (நிறை ×
முடுக்கம்)) (திசைவேகம்)

\\(P = \vec F_{tot} . \vec v =(F_resistive + F)v\\)

\\(P = \vec F_{tot} . \vec v =(F_resistive + ma)v\\)

\\((500 + (1250 x 0.2)) (30) = 22.5 kW\\)