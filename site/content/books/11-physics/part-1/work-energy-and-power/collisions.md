---
title: 'Collisions'
date: 2018-11-14T19:02:50-07:00
draft: false
weight: 4
markup: mmark
extensions:
    - katex
---

மோதல் என்பது நம்மைச் சுற்றி அவ்வப்போது
நடைபெறக்கூடிய ஒரு பொதுவான நிகழ்வு
ஆகும். உதாரணமாக கேரம், பில்லியர்ட்ஸ்,
கோலிக்குண்டு போன்ற விளையாட்டுகளில்
இரு பொருட்களுக்கிடையேயான மோதல்களானது
தொடுதலுடன் அல்லது தொடுதலின்றி ஏற்படலாம்.
அனைத்து மோதல் செயல்முறைகளிலும்
நேர்க்கோட்டு உந்தம் மாறாது. இரு பொருட்கள்
மோதலுற்றால் அவற்றிற்கிடையே செயல்படும்
சமமான கணத்தாக்கு விசைகள் ∆t என்ற மோதலுறும் நேரத்தில் அவற் றின் உந்தங்களில்
மாற்றத்தை ஏற்படுத்துகிறது. அதாவது முதல் பொருள்
\\(\vec F_{21}\\) என்ற விசையை இரண்டாவது பொருளின்
மீது செலுத்துகிறது. அதேபோல் நியூட்டனின்
மூன்றாம் விதிப்படி, இரண்டாவது பொருளானது
முதல் பொருளின் மீது \\(\vec F_{21}\\) என்ற விசையை
செலுத்துகிறது. இவை முதல் மற்றும் இரண்டாவது
பொருட்களின் உந்தத்தில் முறையே \\(∆ \vec P_1\\) மற்றும்
\\(∆ \vec P_2\\) என்ற மாற்றத்தை ஏற்படுத்துகிறது. தற்போது
இதன் தொடர்புகளை கீழ்க்கண்டவாறு எழுதலாம்.

\\( \Delta \vec P_1=\vec F_{12} ∆t\\)

\\(∆ \vec P_2 = \vec F_{21} ∆t \\)

சமன்பாடு (4.44) மற்றும் (4.45) இரண்டையும் கூட்ட

\\(∆ \vec P_1 + ∆ \vec P_2 = \vec F_{12} ∆t + \vec F_{21} ∆t = ( \vec F_{12} + \vec F_{21} ) ∆t \\)

நியூட்டனின் மூன்றாம் விதிப்படி \\(\vec F_{12} = - \vec F_{21} )\\)

\\( ∆ \vec P_1  + ∆ \vec P_2 \\)=0

\\(∆ (\vec P_1  + \vec P_2 ) \\)=0

இருபுறமும் ∆t - ஆல் வகுக்க, மற்றும் எல்லை
∆t → 0 எனக் கொள்ள நாம் பெறுவது

\\( \lim\limits_{∆t → 0} \dfrac{∆ (\vec P_1  + \vec P_2 )}{∆t} = \dfrac{d (\vec P_1  + \vec P_2 )}{dt} = 0 \\)

மேற்கண்ட சமன்பாடு மொத்த நேர்க்கோட்டு உந்தம்
ஒரு மாறா அளவு என்பதைக் குறிக்கிறது.
குறிப்பு: உந்தம் ஒரு வெக்டர் அளவாகும். எனவே
மோதலின்போது தனித்தனி பொருட்களின்
உந்தத்தைக் காண வெக்டர் கூடுதல் பின்பற்றப்பட
வேண்டும்.

#### 4.4.1 மோதல்களின் வகைகள்

எந்த ஒரு மோதல் செயல்முறையிலும் மொத்த
நேர்க்கோட்டு உந்தமும், மொத்த ஆற்றலும்
எப்போதும் மாறாது. அதேசமயம் மொத்த இயக்க
ஆற்றலானது எப்போதும் மாறாமல் இருக்கத்
தேவையில்லை. தொடக்க இயக்க ஆற்றலின்
ஒரு பகுதி வேறு வகையான ஆற்றலாக
மாற்றமடைகிறது. ஏனென்றால் மோதல்கள்
மற்றும் மோதல்களால் ஏற்படும் உருக்குலைவு
ஆகியவற்றின் தாக்கம் பொதுவாக வெப்பம், ஒலி,
ஒளி போன்றவற்றை உருவாக்குகிறது. இந்த
விளைவுகளை கணக்கில் கொண்டு மோதல்களை
நாம் கீழ்க்கண்டவாறு வகைப்படுத்தலாம்.
(a) மீட்சி மோதல்
(b) மீட்சியற்ற மோதல்

**(a) மீட்சி மோதல் (Elastic Collision)**
ஒரு மோதலில் பொருட்களின் தொடக்க மொத்த
இயக்க ஆற்றலானது (மோதலுக்கு முன்)
பொருட்களின் இறுதி மொத்த இயக்க ஆற்றலுக்கு
(மோதலுக்குப் பின்) சமமாக இருந்தால் அது
மீட்சிமோதல் எனப்படும். அதாவது
மோதலுக்கு முன் மொத்த இயக்க ஆற்றல் =
மோதலுக்குப் பின் மொத்த இயக்க ஆற்றல்

**(b) மீட்சியற்ற மோதல் (Inelastic Collision)**
ஒரு மோதலில் பொருட்களின் தொடக்க மொத்த
இயக்க ஆற்றலானது (மோதலுக்கு முன்)
பொருட்களின் இறுதி மொத்த இயக்க ஆற்றலுக்கு
(மோதலுக்குப் பின்) சமமாக இல்லையெனில் அது
மீட்சியற்ற மோதல் எனப்படும். அதாவது
மோதலுக்கு முன் மொத்த இயக்க ஆற்றல்
≠ மோதலுக்குப் பின் மொத்த இயக்க ஆற்றல்

\\( \dbinom{ ேமாதலுக்கு முன்
 }{ ெமாத்த இயக்க ஆற்றல் } - \dbinom{ ேமாதலுக்குப் பின்
 }{ ெமாத்த இயக்க ஆற்றல் }\\)

 \\(= \dbinom{ ேமாதலின்ேபாது
 }{ ஆற்றல் இழப்பு } = \Delta Q\\)

 #### அட்டவணை 4.4 மீட்சி மற்றும் மீட்சியற்ற மோதல்களை ஒப்பிடுதல்

{.table}
| வ. எண் |    |  | மீட்சி மோதல்  |    |  மீட்சியற்ற மோதல்  |
|---|---|---|---|---|---|
| 1 |    |  | மொத்த உந்தம் மாறாது  |    |  மொத்த உந்தம் மாறாது  |
| 2 |    |  | மொத்த இயக்க ஆற்றல் மாறாது  |    |  மொத்த இயக்க ஆற்றல் மாறும்  |
| 3 |    |  | தொடர்புடைய விசைகள் ஆற்றல் மாற்றா விசைகள்  |    |  தொடர்புடைய விசைகள் ஆற்றல் மாற்றும் விசைகள்  |
| 4 |    |  | இயந்திர ஆற்றல் சிதைவடையாது  |    |  இயந்திர ஆற்றலானது வெப்பம், ஒளி, ஒலி போன்றவையாக வெளிப்படுகிறது.  |

இயக்க ஆற்றல் மாறும் எனினும் மொத்த ஆற்றல்
மாறாது. ஏனென்றால் மொத்த ஆற்றலானது இயக்க
ஆற்றலின் சமன்பாடு மற்றும் மோதலின்போது
ஏற்பட்ட அனைத்து இழப்புகளையும் உள்ளடக்கிய
சமன்பாடு (∆Q) ஆகியவற்றைக் கொண்டுள்ளது.
மோதலின்போது இயக்க ஆற்றலில் ஏற்படும் இழப்பு
ஒலி, வெப்பம் போன்ற வேறு வகையான ஆற்றலாக
மாற்றமடைகிறது என்பதை அறியவும். மேலும்
மோதலுறும் இரு பொருள்களும் மோதலுக்குப் பின்
ஒன்றுடன் ஒன்று ஒட்டிக்கொண்டால் அவ்வகை
மோதல்கள் முழு மீட்சியற்றமோ தல் அல்லது மீட்சியற்ற
மோதல் எனப்படும். அவ்வகையான மோதலை
அடிக்கடி காணலாம். உதாரணமாக, ஈரமான ஒரு
களிமண் உருண்டை (அல்லது பபிள்கம்) ஒரு
இயங்கும் வாகனத்தின் மீது எறியப்பட்டால், அது
இயங்கும் வாகனத்துடன் ஒட்டிக்கொள்கிறது மற்றும்
அவை சம திசைவேகத்துடன் இயங்குகின்றன.

#### ஒரு பரிமாண மீட்சி மோதல்கள்

\\(m_1\\) மற்றும் \\(m_2\\)
நிறையுள்ள இரு மீட்சிப் பொருள்கள்
படம் 4.16 இல் காட்டியுள்ளவா று ஒரு உராய்வற்ற
கிடைத்தளப் பரப்பில் நேர்க்கோட் டில் (நேர் x- அச்சின்
திசையில்) இயங்குவதாகக் கருதுக.

# image

{.table}
| நிறை |    |  | தொடக்க திசைவேகம்  |    |  இறுதி திசைவேகம்  |
|---|---|---|---|---|---|
| நிறை \\(m_1\\) |    |  | \\(u_1\\)  |    |  \\(V_1\\)  |
| நிறை \\(m_2\\) |    |  | \\(u_2\\)  |    |  \\(V_2\\)  |

மோதல் நிகழ நிறை \\(m_1\\),
நிறை \\(m_2\\) ஐ விட
வேகமாக இயங்குவதாகக் கருதுக. அதாவது
\\(u_1 > u_2\\). மீட்சி மோதலுக்கு இரு பொருள்களின் மொத்த
நேர்க்கோட்டு உந்தம் மற்றும் இயக்க ஆற்றல்கள்
மோதலுக்கு முன்பும் மோதலுக்குப் பின்பும் மாறாமல்
ஒரே அளவாக இருக்க வேண்டும்.