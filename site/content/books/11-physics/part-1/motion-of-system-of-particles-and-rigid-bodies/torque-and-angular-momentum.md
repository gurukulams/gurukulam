---
title: 'Torque and Angular momentum'
date: 2018-11-14T19:02:50-07:00
draft: false
weight: 2
extensions:
    - katex
---

ஒரு பொருளின் மீது நிகர விசை செயல்படும்போது,
அவ்விசையானது நேர்கோட்டு இயக்கத்தை
விசையின் திசையில் ஏற்படுத்தும். பொருளானது
ஒரு புள்ளியிலோ அல்லது அச்சிலோ
பொருத்தப்பட்டுள்ளது எனில், அவ்விசையானது
பொருளை சுழலச் செய்கிறது. சுழற்சியானது விசை
செயல்படும் புள்ளியைப் பொறுத்து அமையும்.
இவ்வாறு விசை ஏற்படுத்தும் சுழற்சி விளைவை
விசையின் திருப்புத்திறன் என்கிறோம். இது
திருப்புவிசை எனவும் அழைக்கப்படுகிறது.இவ்வகை
இயக்கத்திற்கு நடைமுறை வாழ்க்கையில்
ஏராளமான எடுத்துக்காட்டுகள் உள்ளன. அவற்றில்
சில: கீல்களைப் பொறுத்து கதவுகளை திறந்து
மூடுதல் மற்றும் திருகு குறடு (wrench) மூலம் திருகு
மறையை (nut) சுழலச்செய்தல்.

சுழற்சியின் அளவானது விசையின் எண்மதிப்பு,
அதன் திசை, மற்றும் விசை செயல்படும் புள்ளிக்கும்
அச்சுக்கும் இடைபட்ட தொலைவு இவற்றை
சார்ந்தது. திருப்பு விசையானது சுழற்சி இயக்கத்தை
ஏற்படுத்தும்பொழுது அப்பொருளின் கோண
உந்தமானது நேரத்தைப் பொருத்து மாறுபடும்.
இப்பகுதியில் திருப்பு விசை மற்றும் திண்மப்பொருளில்
அதன் விளைவு ஆகியவை பற்றி பயில்வோம்.

#### திருப்பு விசையின் வரையறை
ஒரு புள்ளி அல்லது அச்சைப் பொருத்து பொருளின்
மீது செயல்படுத்தப்ப டும் புறவிசையின் திருப்புத்திறன்
திருப்பு விசை என வரையறுக்கப்படுகிறது. திருப்பு
விசையின் சமன்பாடு

\\(\vec τ= \vec r × \vec F\\)

இங்கு, \\(\vec r\\)என்பது படம் 5.4 ல் காட்டியுள்ளவாறு
ஆயபுள்ளியிலிருந்து பொருளின் மீது \\(\vec F\\) என்ற விசை
செயல்படும் புள்ளியின் நிலை வெக்டராகும்.

![](/books/physics/part-1/unit-5/5.10.png "")

இங்கு \\(\vec r\\) மற்றும் \\(\vec F\\) இன் பெருக்குத் தொகையை
வெக்டர் பெருக்கம் அல்லது குறுக்குப் பெருக்கம்
எனலாம். இரு வெக்டர்களை, வெக்டர் பெருக்கம்
அல்லது குறுக்கு பெருக்கம் செய்யும்போது வரும்
வெக்டரானது அவ்விரு வெக்டர்களுக்கு செங்குத்துத்
திசையில் இருக்கும். (அலகு 2 பிரிவு 2.5 இல்
காண்க : தலைப்பு : 2.5) எனவே திருப்பு விசை 
\\(\vec τ\\)என்பது வெக்டர் அளவாகும்.
திருப்பு விசையானது எண்ணளவில் rFsinθ, என்ற
எண்மதிப்பையும், \\(\vec r\\)  மற்றும் \\(\vec F\\) க்கு செங்குத்தான

\\(\vec τ= (rF \sin \theta) \vec n \\)

இங்கு θ என்பது \\(\vec r\\) மற்றும் \\(\vec F\\)-க்கு இடைப்பட்ட கோணம்     rFமற்றும் sin nˆ  என்பது \\(\vec τ\\) இன் திசையில்
அமைந்த ஓரலகு வெக்டர். திருப்புவிசை 
\\(\vec τ\\) என்பது \\(\vec r\\) மற்றும் \\(\vec F\\) ஆகிய இரு வெக்டர்களில் இருந்து
பெறப்படுவதால், இதனை போலி வெக்டர் (pseudo
vector) என்றும் அழைக்கலாம்.

திருப்பு விசையின் திசையினை வலக்கை
விதியை பயன்படுத்தி காணலாம். இவ்விதியின்படி,
வலதுகையின் விரல்கள் நிலைவெக்டரின்
திசையிலும் உள்ளங்கை விசையின் திசையைப்
பார்த்தவாறும் வைத்துக்கொண்டு விரல்களை
மடக்கும்போது நீட்டப்பட்ட கட்டைவிரல் திருப்பு
விசையின் திசையைக் குறிக்கும். இது படம் 5.5 இல்
காட்டப்பட்டுள்ளது.

![](/books/physics/part-1/unit-5/5.11.png "")

திருப்பு விசையின் திசையைக் கொண்டு, அத்திருப்பு
விசை எவ்வகையான சுழற்சியை ஏற்படுத்தும்
என்று கண்டறியலாம். உதாரணமாக திருப்பு
விசையின் திசையானது தளத்திற்கு வெளியே
செயல்படுகிறது எனில் திருப்பு விசையினால்
ஏற்படும் சுழற்சி கடிகார முள் சுழலும் (இடஞ்சுழி)
திசைக்கு எதிர்த் திசையிலும், மாறாக தளத்தை
நோக்கி திருப்பு விசையானது செயல்படுகிறது
எனில் சுழற்சியின் திசை கடிகார முள் சுழலும்
திசையிலேயே (வலஞ்சுழி) செயல்படுகிறது. இவை
படம் 5.6 இல் காட்டப்பட்டுள்ளன.

![](/books/physics/part-1/unit-5/5.12.png "")

திருப்பு விசையின் எண்மதிப்பும், திசையும் பல
நிகழ்வுகளில் தனித்தனியே பெறப்படுகின்றன.
திருப்பு விசையின் திசையைக் கண்டறிய
வலக்கைவிதி அல்லது வெக்டர் விதியை
பயன்படுத்தியும், எண்மதிப்பை கண்டறிய ஸ்கேலர்
வடிவத்தை பயன்படுத்தியும், அதாவது

\\(τ=rF \sin \theta\\)

திருப்பு விசையின் எண் மதிப்பை பெற sinθ வை
r அல்லது F உடன் சேர்த்து இருவகைகளில்
குறிக்கலாம்.

\\(τ=r(F \sin \theta)=r× (F ⊥ )\\)

\\(τ=r(F \sin \theta)=r× ( ⊥ r)× F \\)

இங்கு,   \\((F \sin \theta)\\) என்பது \\(\vec r\\) க்கு செங்குத்தான \\(\vec r\\)  இன் கூறு. அதே போல்  \\(r \sin \theta\\) என்பது \\(\vec F\\)  க்கு செங்குத்தான \\(\vec r\\)  ன் கூறு. இவ்விரு நிகழ்வுகளையும் படம் 5.7 இல் காணலாம்.

![](/books/physics/part-1/unit-5/5.13.png "")

\\(\vec r\\) மற்றும் \\(\vec r\\)  க்கு இடைப்பட்ட கோணம் θ வை அடிப்படையாகக் கொண்டு திருப்பு விசையானது
வெவ்வேறு மதிப்புகளைப் பெறும்.
\\(\vec r\\)  மற்றும் \\(\vec F\\)  ஆனது ஒன்றுக்கொன்று செங்குத்தாக
உள்ளபோது திருப்பு விசையின் மதிப்பு
பெருமமாகும். அதாவது θ = 90° எனும்பொழுது
sin 90° = 1, என்பதால் \\(τ_{max}=  rF\\)

\\(\vec r\\) மற்றும் \\(\vec F\\) இணையாக ஒரே திசையிலோ, எதிரெதிர் திசையிலோ செயல்படும்போது திருப்பு விசையின் மதிப்பு சுழியாகிறது. இரு வெக்டர்களும் இணையாக ஒரே திசையில் உள்ளபோது
\\(θ = 0^{0}\\) மற்றும் \\(sin 0^0\\) 
= 0. இரு வெக்டர்களும்
இணையாக எதிரெதிர் திசையில் உள்ளபோது
\\(θ = 180^0\\) மற்றும் \\(sin 180^0\\)= 0. எனவே விசையானது ஆதாரப்புள்ளியில் செயல்படுகிறதெனில்
\\(\vec r=0\\) மற்றும் τ = 0 அதாவது திருப்பு விசையின் மதிப்புசுழியாகும். இதன் வெவ்வேறான நிகழ்வுகளை கீழ்கண்ட அட்டவணை 5.1 காணலாம்.

![](/books/physics/part-1/unit-5/5.14.png "")

#### எடுத்துக்காட்டு 5.7

ஸ்பேனரின் கைப்பிடிக்கு செங்குத்தாக படத்தில்
காட்டியுள்ளவாறு விசை செலுத்தப்படுகிறது.
(i) திருகு மறை (Nut) யின் மையத்தைப் பொருத்து
விசையின் திருப்பு விசை (ii) திருப்பு விசையின்
திசை மற்றும் (iii) திருகு மறையைப் (Nut) பொருத்து
திருப்பு விசை ஏற்படுத்தும் சுழற்சியின் வகை
ஆகியவற்றைக் காண்க.

![](/books/physics/part-1/unit-5/5.15.png "")

**தீர்வு**
ஸ்பேனரின் கைப்பகுதியின் நீளம்,
\\(r = 15 cm = 15× 10^{-2}\\)m
செலுத்தப்பட்ட விசை, F = 2.5 N
r க்கும் F க்கும் இடைப்பட்ட கோணம் \\(θ = 90^0\\)

![](/books/physics/part-1/unit-5/5.16.png "")

(i) திருப்பு விசை,rF sinθ

\\(τ=15 × 10^{-2} × 2.5 × \sin (90^0) [இங்கு, \sin 90^0=1]\\)

\\(τ=37.5 × 10^{-2} Nm\\)

ii) வலக்கை விதிப்படி, திருப்பு விசையின்
திசையானது தாளின் தளத்திலிருந்து
வெளிநோக்கி அமைந்துள்ளது.
(iii) திருப்பு விசை ஏற்படுத்திய சுழற்சி கடிகாரத்தின்
திசைக்கு எதிர்திசையில் உள்ளது.

#### எடுத்துக்காட்டு 5.8

\\(4 \hat{i} +3\hat{j} +5 \hat{k}\\)N விசையானது
\\(7 \hat{i} +4\hat{j} -2 \hat{k}\\)m என்ற புள்ளியில் அமைந்த நிலைவெக்டரின் மீது
செயல்படுகிறது. ஆதியைப் பொருத்து திருப்பு
விசையின் மதிப்பை காண்க.

**தீர்வு**
\\(\vec r=7 \hat{i} +4\hat{j} -2 \hat{k}\\)

\\(\vec F=4 \hat{i} +3\hat{j} +5 \hat{k}\\)

திருப்பு விசை,
\\(\vec τ= \vec r × \vec F\\)

\\(
\begin{vmatrix}
   \vec i & \vec i & \vec i \\
   7      & 4         & -2
   4      & -3        & 5
\end{vmatrix}
\\)

\\(\vec τ= \vec i(20-6)- \vec j(35+8) + \vec k (-21-16\\)

\\(\vec τ= (14 \vec i -43 \vec j -37 \vec k\\)N m

#### எடுத்துக்காட்டு 5.9
பளு தூக்கி ஒன்றின் கரத்தின் நீளம் 20 m
அக்கரமானது செங் குத்து அச்சோடு 30o கோணத்தில்
நிறுத்தப்பட்டுள்ளது. 2 டன் எடையானது கரத்தால்
தூக்கி நிறுத்தப்பட்டுள்ளது. பளுதூக்கியின் கரம்
பொருத்தப்பட்ட நிலையான புள்ளியைப் பொருத்து
புவியீர்ப்புவிசை ஏற்படுத்திய திருப்பு விசையைக்
காண்க.

[தகவல்: 1 டன் = 1000 kg; \\(g = 10 m s^{-2}\\) , கரத்தின்
எடை புறக்கணிக்கத்தக்கது]

![](/books/physics/part-1/unit-5/5.17.png "")

##### தீர்வு:

பெ ரு ம்பான்மை ய ா ன
கணக்குகளில் \\(\vec r\\) மற்றும் \\(\vec F\\)
க்கு இடையேயுள்ள கோணம்
நேரடியாக கொடுக்கப்படுவதில்லை. எனவே
மாணவர்கள் \\(\vec r\\) மற்றும் \\(\vec F\\) க்கு இடையேயுள்ள
கோணத்தை θ என எடுத்துக்கொள்ளப்
பழகவும். அமைப்பில் உள்ள மற்ற
கோணங்களை குறியிடும்போது α, β, φ
எனவும் குறிக்கலாம்.

தொங்கவிடப்பட்ட நிறையினால் ஏற்படும் விசை
F = mg = 2000 x 10 = 20000 N;
கரத்தின் நீளம் r = 20 m

இந்த கணக்கிற்கு மூன்று வெவ்வேறு முறைகளில்
தீர்வு காணலாம்.
முறை – I
விசை F க்கும் கரத்தின் நீளம் r க்கும் இடையே யான
கோணம் θ = 150°

பொருத்தப்பட்ட நிலை புள்ளியைப் பொருத்து
கரத்தின் திருப்பு விசை

\\( τ= rF \sin \theta \\)

\\( τ=20 × 20000 ×( \sin150°)\\)

\\(=400000 × \sin(90°+60°)\\)

[இங்கு, sin(90° + θ)=cosθ]

=400000 × cos(60°)

\\(=400000 × \cfrac{1}{2} \lbrace cos(60°)=\cfrac{1}{2}\\)

=200000 Nm
      
\\( τ= 2 × 10^5 \\)Nm

###### முறை– II
விசையையும், பளுதூக்கியில் கரம் பொருத்தப்பட்ட
புள்ளியிலிருந்து செங்குத்து தொலைவையும்
கருதுவோம்.

![](/books/physics/part-1/unit-5/5.18.png "")

\\(τ=r× ( ⊥ r)× F \\)

\\(τ= r \cos \phi mg \\)

\\(=20 × \cfrac{1}{2} × 20000\\)

=200000 N m

\\(τ= 2 × 10^5 \\)Nm

###### முறை– III
பளு தூக்கியின் கரம் பொருத்தப்ப ட்ட புள்ளியையும்
செங்குத்து விசையையும் கருதுவோம்.

\\(τ=r( ⊥ F)\\)

\\(τ= r mg \cos \phi\\)

\\(=20  × 20000× \cfrac{1}{2}\\)

=200000 N m

\\(τ= 2 × 10^5 \\)Nm
மூன்று முறைகளும் ஒரே தீர்வினை தருகிறது.

#### அச்சைப் பொருத்து திருப்பு விசை (Torque about an axis)

இதுவரை ஒரு புள்ளியைப் பொருத்து திருப்பு
விசையைப் பற்றி பயின்றோம். இப்பகுதியில்
அச்சைப் பொருத்து திருப்பு விசையைப் பற்றி
பயிலலாம். திண்மப்பொருள் ஒன்று AB யைப்
பொருத்து சுழல்வது படம் 5.8 இல் காட்டப்பட்டுள்ளது.
திண்மப்பொருளில் P என்ற புள்ளியில் F விசை
செயல்படுகிறது என கொள்க. விசை F ஆனது
தளம் ABP ல் அமையாமல் இருக்கலாம். அச்சு AB
யில் ஏதேனும் ஒரு புள்ளியை ஆதிப்புள்ளி O என
எடுத்துக்கொள்வோம்.

![](/books/physics/part-1/unit-5/5.19.png "")

{{< box>}}
படைப்பாற்றல் மற்றும் புதுமைகள் நிறைந்த பாரம்பரிய
விளையாட்டுகளுக்கு தமிழகம் பெயர் பெற்றது. அதில்
ஒரு புகழ்பெற்ற விளையாட்டு சில்லுக்கோடு (பாண்டி).
ஒரு செவ்வக வடிவகட்டத்தினுள் பல செவ்வகப்பிரிவுகள்
படத்தில் காட்டியுள்ளவாறு உள்ளன. செவ்வக கட்டங்களில்
ஒரு காலினால் தாவிச் செல்ல வேண்டும். ஒற்றை காலில்
தாவிச்செல்லும்போது ஒரு புறமாக சாய்ந்து செல்வதற்குக்
காரணம், சாய்ந்த நிலையில் இயற்கையாகவே, ஈர்ப்பு
விசையையும் (mg), தரையின் செங்குத்து விசையும் (N)
ஒன்றுக்கொன்று சமன்செய்யப்படுவதால் திருப்பு விசை
சுழியாகிறது. இவ்வாறு இல்லை எனில் இவ்விரு விசைகளும்
வெவ்வேறு புள்ளிகளின் வழியே செயல்படும் நிலையில்
தொகுபயன் திருப்பு விசை செயல்பட்டு விளையாடுபவரை
கீழே விழச்செய்யும்.
{{< /box >}}

புள்ளி O வைப்பொருத்து Fன் திருப்புவிசை,\\(\vec τ= \vec r × \vec F\\). மேலும் அச்சின் திசையில் இத்திருப்பு
விசையின் கூறானது அச்சைப்பொறுத்த விசையின்
திருப்பு விசையாகும். இதனை கண்டறிய நாம்
முதலில் திருப்பு விசை வெக்டர் \\(\vec τ= \vec r × \vec F\\) க்கும்
மற்றும் அச்சு AB க்கும் இடையேயான கோணம்
φ யை காண வேண்டும். (விசையின் தளம் ABP
யில் இல்லை என்பதை நினைவில் கொள்க) AB
யை பொருத்து உள்ள திருப்புவிசை என்பது AB
இன் வழியாகச் செல்லும் திருப்பு விசை \\(|\vec r × \vec F |\\) யின்
கிடைத்தளக்கூறு \\(|\vec r × \vec F |\\) cos φ ஆகும். அதைப்போல
AB க்கு செங்குத்தான திருப்பு விசை \\(|\vec r × \vec F |\\) sin φ.
அச்சின் வழியே ஒரு பொருளின்மீது செயல்படும்
திருப்புவிசை, அப்பொருளை அச்சைப்பொருத்து
சுழற்றுகிறது. மேலும் அச்சுக்கு செங்குத்தாக உள்ள
திருப்பு விசை சுழல் அச்சைச் சுழற்றுகிறது. இவை
இரண்டு ஒரே நேரத்தில் திண்மப்பொருளின் மீது
செயல்படும் போது பொருளானது அச்சுச் சுழற்சியை
(precession) மேற்கொள்ளும். சுழலும் பம்பரம்
ஒன்று ஓய்வு நிலையை நெருங்கும் போது அச்சு
சுழற்சியை மேற்கொள்ளும் என்பதை படம் 5.9
லிருந்து அறியலாம்.

![](/books/physics/part-1/unit-5/5.20.png "")

அச்சுச் சுழற்சியை விளக்குவது என்பது நம்
பாடப்பகுதிக்கு அப்பாற்பட்டது. எனவே, திருப்பு
விசைகளின் செங்குத்து கூறுகளின் விளைவை
நீக்குவதற்கு சிலவரம்புகளைக் கருதினால் சுழல்
அச்சு சுழற்சி அடையாமல் ஒரே அச்சில் நிலை
பெற்று இருக்கிறது. எனவே, திருப்புவிசையின்
செங்குத்து கூறுகளை கருத வேண்டிய அவசியம்
இல்லை. இதன் பின்னர் திண்மப்பொருட்களின்
திருப்பு விசைகளின் கீழ்க்கண்டவற்றை மட்டும் கருதினால்
போதுமானது. அவை பின்வருமாறு
(1) அச்சிற்கு, செங்குத்தான தளத்தில் அமைந்த
விசைகளை மட்டும் கருத வேண்டும் (மற்றும்
அச்சினை வெட்டிச்செல்லவும் கூடாது)
(2) அச்சிற்கு செங்குத்தாக உள்ள நிலை
வெக்டரையே கருத வேண்டும்.

கீழ்க்கண்டவற்றை மட்டும் கருதினால்
போதுமானது. அவை பின்வருமாறு
(1) அச்சிற்கு, செங்குத்தான தளத்தில் அமைந்த
விசைகளை மட்டும் கருத வேண்டும் (மற்றும்
அச்சினை வெட்டிச்செல்லவும் கூடாது)
(2) அச்சிற்கு செங்குத்தாக உள்ள நிலை
வெக்டரையே கருத வேண்டும்.

###### குறிப்பு 

அச்சுக்கு இணையான
விசை, அச்சுக்கு செங்குத்தான
திசையில் திருப்பு விசையை
கொடுக்கிறது. மேலும் இதனை கருத
வேண்டிய அவசியமும் இல்லை. அச்சை
வெட்டிச் செல்லும் விசைகள், r = 0
என்பதால் திருப்பு விசையை உருவாக்காது.
அச்சின் வழியேயான நிலை வெக்டர்
அச்சிற்கு செங்குத்தாக திருப்பு விசையை
விளைவிக்கும் எனவே இதனைக் கருத
வேண்டிய அவசியம் இல்லை.
குறிப்பு

#### எடுத்துக்காட்டு 5.10

AB, OC, GH என்ற சட்டங்கள் ஒன்றுக்கொன்று
செங்குத்தாக படத்தில் காட்டியுள்ளவாறு தரையில்
நிலையாக பொருத்தப்பட்டுள்ளது. ஒரு கம்பி
C என்ற புள்ளியில் கட்டப்பட்டுள்ளது. கம்பியின்
தனித்த முனை D யானது விசை F இனால்
இழுக்கப்படுகிறது. விசை உருவாக்கிய திருப்பு
விசையின் எண் மதிப்பையும், திசையையும்

![](/books/physics/part-1/unit-5/5.21.png "")

###### தீர்வு: 

(i) D யைப் பொருத்து திருப்பு விசை சுழி.
(D வழியாக F செயல்படுகிறது).
C யைப் பொருத்து திருப்பு விசை சுழி.
(C வழியாக F செயல்படுகிறது).
O யைப் பொருத்து திருப்பு விசை \\(\vec {OC} × \vec F\\)
(GH அச்சு வழியாக செயல்படுகிறது).
B யைப் பொருத்து திருப்பு விசை \\(\vec {BD} × \vec F\\)
(GH அச்சு வழியாக செயல்படுகிறது)
(F -ஐப் பொருத்து B-யிலிருந்து செங்குத்து
தொலைவு OC).
(ii) CD யைப் பொருத்து திருப்பு விசை சுழி (F
ஆனது CD க்கு இணை).
OC யைப் பொருத்து திருப்பு விசை சுழி (OC
யினை F ஆனது வெட்டிச் செல்கிறது).
AB யைப் பொருத்து திருப்பு விசை சுழி (AB
க்கு F இணையாகிறது).
GH யைப் பொருத்து திருப்பு விசை \\(\vec {OC} × \vec F\\)
(GH திசையில் அமையும்.)

![](/books/physics/part-1/unit-5/5.22.png "")

![](/books/physics/part-1/unit-5/5.23.png "")

O’ யைப் பொருத்த விசையின் திருப்பு விசை,

 \\(\vec {O’P} × \vec F = \vec {O’O} + \vec {OP} × \vec F \\)

 \\( (\vec {O’O}  × \vec F )+ ( \vec {OP} × \vec F )\\)

 \\( (\vec {O’O}  × \vec F )\\) என்பது \\( (\vec {O’O}\\)
 க்கு செங்குத்தாக
இருப்பதால், இப்பகுதியானது AB வழியாக
எந்த கூறையும் பெற்றிருப்பதில்லை. எனவே, 
\\(\vec {O’P} × \vec F , \vec {OP} × \vec F \\)
ஆகியவை AB வழியாக சம கூறினைப் பெற்றிருக்கும்.

#### திருப்பு விசை மற்றும் கோண முடுக்கம் (Torque and Angular Acceleration)

நிலையான அச்சைப் பொருத்து சுழலும் திண்மப்
பொருளைக் கருதுக. ஒரு புள்ளி நிறை m ஆனது
படத்தில் காட்டியுள்ளவாறு நிலையான அச்சைப்
பொருத்து வட்ட இயக்கத்தை மேற்கொள்கிறது.
தொடுவியல் விசை \\(\vec F \\) ஆனது புள்ளி நிறையை
சுழலச் செய்ய தேவையான திருப்பு விசையை
அளிக்கிறது. இந்த தொடுவிசை \\(\vec F \\) ஆனது புள்ளி
நிறையின் நிலை வெக்டருக்கு செங்குத்தாக
செயல்படுகிறது.

இது புள்ளி நிறை m இன் மீது உருவாக்கும் திருப்பு
விசையானது

![](/books/physics/part-1/unit-5/5.24.png "")

\\(\vec τ= rF \sin90 -rF  [\therefore \sin90 = 1]\\)

\\(\vec τ= r ma  [\therefore (F=ma)]\\)

\\(\vec τ= rm r \alpha = mr^2 \alpha [\therefore (a=r \alpha)]\\)
 
 \\(\vec τ= (mr^2) \alpha \\)

 இவ்விசையானது நிலை வெக்டர் \\(\vec r\\) க்கு
செங்குத்தாக புள்ளி நிறையின் மீது செயல்படுகிறது.
அச்சைப்பொருத்து புள்ளி நிறையின் மீது செயல்படும்
திருப்பு விசையானது அந்த அச்சைப்பொருத்து
புள்ளிநிறையின் மீது கோண முடுக்கம், α வை
உருவாக்குகிறது.
வெக்டர் வடிவில்

 \\(\vec τ=\vec τ= (mr^2) \vec \alpha \\)

 τ மற்றும் α இவற்றின் திசையானது சுழலும்
அச்சின் வழியாகவே அமையும். τ இன் திசையில் α
அமைந்தால், இது கோண முடுக்கத்தை ஏற்படுத்தும்.
மாறாக, τ ன் திசை α வுக்கு எதிராக அமைந்தால்
கோண எதிர்முடுக்கத்தை உருவாக்கும்.
சமன்பாடுகள் 5.14 மற்றும் 5.15 இல் உள்ள கோவை
\\("mr^2"\\) புள்ளி நிறையின் நிலைமத்திருப்புத் திறன்
என்று அழைக்கப்படுகிறது. திண்மப் பொருளானது
புள்ளி நிறையைப் போன்ற பல துகள்களால்
ஆக்கப்பட்டள்ளது. எனவே, அப்பொருளின் நிலைமத்
திருப்புத்திறன் என்பது அப்பொருள் உள்ளடக்கிய
தனித்தனியான எல்லா புள்ளி நிறைகளின்
நிலைமத் திருப்புத் திறன்களின் கூடுதல்
\\(I=( \varSigma m_i {r_{i}}^2) \alpha\\) ஆகும். எனவே, திருப்பு விசையின் சமன்பாடு

\\(\vec τ= ( \varSigma m_i {r_{i}}^2) \alpha\\) 

\\(\vec τ= I \vec \alpha\\)

வெவ்வேறான வடிவம் கொண்ட பொருட்களின்
நிலைமத்திருப்புதிறன் மற்றும் அதன்
முக்கியத்துவத்தைமேலும் பிரிவு 5.4 இல் பயிலலாம்.

##### கோணஉந்தம்
சுழற்சி இயக்கத்தில் கோணஉந்தம் என்பது
இடம்பெயர்வு இயக்கத்தில் உள்ள நேர்கோட்டு
உந்தத்திற்கு இணையான ஒரு இயற்பியல்
அளவு. நேர்கோட்டு உந்தத்தின் திருப்புத்திறனாது
புள்ளிநிறையின் கோணஉந்தம் என
வரையறுக்கப்படுகிறது மாறாக, ஒரு புள்ளி
அல்லது அச்சிலிருந்து \\(\vec r\\) நிலையில் உள்ள ஒரு
புள்ளி நிறையின் நேர்கோட்டு உந்தம் \\(\vec p\\) எனில்,
அதன் கோண உந்தம் \\(\vec L\\) –ஐ கணிதவியலின்படி
பின்வருமாறு எழுதலாம்.

\\(\vec L= \vec × r \vec  p\\)

கோண உந்தத்தின் எண்மதிப்பு

L =rpsinθ

இங்கு θ என்பது \\(\vec r\\) க்கும்\\(\vec p\\) க்கும், இடைப்பட்ட
கோணம். கோண உந்தம் \\(\vec L\\) ஆனது \\(\vec r\\) மற்றும் \\(\vec p\\) இருக்கும் தளத்திற்கு செங்குத்தான தளத்தில்
அமையும். திருப்பு விசையை முந்தைய நிகழ்வுகளில்
எழுதியது போன்றே இங்கும் sinθ வை \\(\vec r\\) அல்லது \\(\vec p\\)
யோடு சேர்ந்து எழுத முடியும்.

\\( =rpsinθ = r (p ⊥) \\)

\\( =(r sinθ)p = (r ⊥) p\\)

\\(p ⊥\\) என்பது r க்கு செங்குத்தான நேர்கோட்டு
உந்தத்தின் கூறு, அதைப்போன்ற r⊥ என்பது p க்கு
செங்குத்தான நிலைவெக்டரின் கூறு.
நேர்க்கோட்டு உந்தம் சுழியாகும் போதோ
\\(\vec p=0\\) அல்லது துகளானது ஆதிப்புள்ளியில் \\(\vec r=0\\)உள்ளபோதோ அல்லது \\(\vec r\\) மற்றும் \\(\vec p\\) இணையான
திசையிலோ, எதிரெதிரான திசையிலோ
அமைந்திருக்கும் (θ = 0° or 180°) போதோ கோண
உந்தம் சுழி (L = 0) ஆகும்.
கோண உந்தம் சுழற்சி இயக்கத்திற்கு மட்டும்
தொடர்புடையது என தவறுதலாக புரிந்து கொள்ளக்
கூடாது. இது உண்மையல்ல. கோண உந்தமானது
நேர்கோட்டு இயக்கத்திற்கும் தொடர்புடையது.
இதனை கீழ்க்கண்ட எடுத்துக்காட்டிலிருந்து அறிந்து
கொள்ளலாம்.

##### எடுத்துக்காட்டு 5.11
m நிறை கொண்ட துகளானது v என்ற மாறாத
திசை வேகத்துடன் இயங்குகிறது. ஏதேனும் ஒரு
புள்ளியைப் பொருத்து இயக்கம் முழுவதிலும்
இதன் கோண உந்தம் மாறாதது எனக் காட்டுக.

###### தீர்வு
m நிறை கொண்ட Q துகளானது மாறா திசைவேகம் \\(\vec v\\) யுடன் செல்வதாக கொள்வோம்.

![](/books/physics/part-1/unit-5/5.25.png "")


மாறா திசைவேகம் என்பதால் துகளின்
பாதை நேர்க்கோட்டு பாதையாக அமையும்.
அதன் உந்தமும் \\((\vec p =m \vec v )\\) அதே பாதையில்
நேர்கோட்டில் அமையும். அப்பாதையிலிருந்து
செங்குத்து தொலைவில் (d) ஆதிப்புள்ளி O வை
எடுத்துக் கொள்வோம். ஒரு குறிப்பிட்ட கணத்தில் Q
என்ற புள்ளியில் அமைந்த துகளின் நிலை வெக்டர்
\\(\vec {OP}= \vec r\\) என்க. ஒரு குறிப்பிட்ட கணத்தில் \\(\vec r\\) க்கும் \\(\vec p\\) க்கும் இடைப்பட்ட கோணம் θ என்க எனவே
அக்கணத்தில் கோண உந்தத்தின் எண்மதிப்பு

L = OQ psinθ =OQ mv sinθ= mv (OQsinθ)

இங்கு (OQsinθ) என்பது ஆதிப்புள்ளிக்கும்
பொருள் செல்லும் திசைக்கும் உள்ள செங்குத்துத்
தொலைவு ஆகும். எனவே, துகள் Q வின்
ஆதியைப்பொறுத்த கோண உந்தம்

L=mvd

மேற்கண்ட கோண உந்தத்தின் சமன்பாடு
கோணம் θ வை பெற்றிருப்ப தில்லை. நேர்கோட்டு
உந்தம் p (p = m v) மற்றும் செங்குத்து தொலைவு d
இரண்டும் மாறிலிகள். ஆதலால், துகளின் கோண
உந்தமும் மாறாது. எனவே கோண உந்தமானது
நேர்கோட்டு இயக்கத்தில் உள்ள பொருட்களோடும்
தொடர்புடையது. பொருள் செல்லும் நேர்க்கோட்டு
திசை, ஒருவேளை ஆதிப்புள்ளி வழியாகச்
சென்றால் கோண உந்தம் சுழியாகவும், அது
மாறாததாகவும் இருக்கும்.

#### கோணஉந்தம் மற்றும் கோணத்திசைவேகம்

திண்மப் பொருள் ஒன்று நிலையான அச்சைப்
பற்றி சுழல்கிறது. ஒரு புள்ளி நிறை m ஆனது படம்
5.12 இல் காட்டியுள்ளவாறு வட்ட இயக்கத்தை
மேற்கொள்கிறது.

![](/books/physics/part-1/unit-5/5.26.png "")


சுழலும் அச்சிலிருந்து r தொலைவில் புள்ளிநிறை
m அமைந்துள்ளது. வட்டப்பாதை யில் எந்தவொரு
கணத்திலும் நேர்கோட்டு உந்தமானது
வட்டப்பதையின் தொடுகோட்டு திசையில் இருக்கும்.
கோண உந்தம் \\(\vec L\\) ஆனது \\(\vec r\\) மற்றும் \\(\vec p\\)–க்கு
வட்டப்பதையின் செங்குத்தாக இருக்கும். எனவே
கோண உந்தம் சுழலும் அச்சின் திசையில் அமையும்.
இந்நிகழ்வில் θ என்பது \\(\vec r\\) கும் \\(\vec p\\) க்கும் இடைப்பட்ட கோணம். கோண உந்தம் (L) இன் எண் மதிப்பு θ =90° எனும்போது

L=rmv 90° =rmv

இங்கு, v என்பது நேர்கோட்டு திசைவேகம். வட்ட
இயக்கத்தில் கோண திசை வேகத்திற்கும் \\(\omega\\),
நேர்க்கோடு திசை வேகத்திற்குமான தொடர்பு
\\(v=r \omega\\) .

\\(L=rmr \omega\\)

\\(L=(mr^2)\omega\\)

L மற்றும் \\(\omega\\) ஆகியவற்றின் திசை சுழலும் அச்சின்
திசையிலேயே இருக்கும். மேற்கண்ட சமன்பாட்டின்
வெக்டர் வடிவம்,

\\(\vec L=(mr^2)\vec \omega\\)

முன்னர் விவாதித்தது போல சமன்பாடு 5.22
மற்றும் 5.23 இல் கோவை உறுப்பு \\(mr^2\\)
ஆனது
புள்ளி நிறையின் நிலைமத் திருப்புத்திறன் ஆகும்.
திண்மப் பொருளானது புள்ளி நிறைப்போன்ற பல
துகள்களினால் உருவாக்கப்பட்டுள்ளது. எனவே
திண்மப் பொருளின் நிலைம திருப்புத்திறன் என்பது

\\(L=( \varSigma m_i {r_{i}}^2) \vec \omega\\) 

\\(L= I \vec \omega\\)

பிரிவு 5.4 ல் நிலைமத் திருப்புதிறன் பற்றி தெளிவாக
பயிலலாம்.

#### திருப்பு விசை மற்றும் கோண உந்தம்

திண்மப் பொருளின் கோண உந்தம் எண்ணளவில்
\\(L= I \omega\\)   மற்றும் திண்மப் பொருளின் திருப்பு விசை
\\( τ = I \alpha\\) .
மேலும் திருப்புவிசையின் சமன்பாட்டை
பின்வருமாறு எழுதலாம்.

 \\(τ = I \cfrac{d \omega}{dt} \because( \alpha =\cfrac{d \omega}{dt})\\)

 இங்கு ω என்பது கோணத் திசைவேகம்.

 \\(τ = \cfrac{d(I \omega)}{dt}\\)

  \\(τ = \cfrac{dL}{dt}\\)

  மேற்கண்ட சமன்பாட்டின் மூலம் நாம் காண்பது
புற திருப்பு விசையானது திண்மப்பொருள்களின்
மீது நிலையான அச்சைப்பொருத்து கோண உந்த
மாறுபட்டு வீதத்தை அதனுள் ஏற்படுத்தும். இது சுழற்சி
பற்றிய நியூட்டனின் இரண்டாவது விதியாகும். மேலும்
இச்சமன்பாடானது நேர்க்கோட்டு இயக்கத்தின்
சமன்பாடான \\(F= \cfrac{dp}{dt}\\) வடிவத்தை ஒத்துள்ளது.

**கோண உந்த மாறா விதி (Conservation of angular momentum)**
சமன்பாடு 5.27 லிருந்து, புறத்திருப்புவிசையானது
திண்மப் பொருட்களின் மீது செயல்படும் போது கோண
உந்த மாறுபாட்டை ஏற்படுத்தும் என்பதை அறிகிறோம்.

\\(τ = 0 எனில் \cfrac{dL}{dt}=0; L=மாறிலி.\\)

மேற்கண்டசமன்பாடு கோணஉந்தமாறாவிதியைக்
குறிக்கிறது. இதனைப் பற்றி பகுதி 5.5 இல் மேலும்
பயிலலாம்.