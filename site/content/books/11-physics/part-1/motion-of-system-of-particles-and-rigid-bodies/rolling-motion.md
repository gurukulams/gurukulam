---
title: 'Rolling Motion'
date: 2018-11-14T19:02:50-07:00
draft: false
weight: 6
markup: mmark
extensions:
    - katex
---

உருளும் இயக்கத்தை பெரும்பாலான தினசரி
வாழ்வியல் செயல்களில், காண இயலும்.
சக்கரத்தின் இயக்கம் உருளும் இயக்கத்திற்கு
சிறந்த எடுத்துக்காட்டு. வட்ட வடிவ பொருட்களான
வளையம், வட்டத்தட்டு, கோளம் போன்றவற்றின்
இயக்கம் உருளும் இயக்கத்திற்கு சிறந்த
எடுத்துக்காட்டுகளாகும்.
கிடைத்தளப்பரப்பில் வட்டத்தட்டு ஒன்றின் உருளும்
இயக்கத்தினைப்பற்றி நாம் இப்போது கற்கலாம்.
வட்டத்தட்டின் விளம்பில் P என்ற புள்ளியை
கருதுக. உருளும் போது அப்புள்ளியானது நிறை
மையத்தினைபொறுத்து சுழற்சி இயக்கத்தினையும்.
மேலும், நிறைமையத்தோடு சேர்ந்து இடப்பெயர்ச்சி
இயக்கத்திற்கும் உள்ளாகிறது.

#### இடப்பெயர்ச்சியும் சுழற்சியும் சேர்ந்த இயக்கம்
உருளும் இயக்கத்தில் இடப்பெயர்ச்சி மற்றும்
சுழற்சி இயக்கங்கள் எவ்வாறு தொடர்புடையது
என்பதை இப்பகுதியில் பயிலலாம். சுழலும் தட்டின்
ஆரம் R எனில் ஒரு முழு சுழற்சியின் போது அதன்
நிறைமையமானது அடையும் இடப்பெயர்ச்சி
2πR ஒரு முழு சுழற்சியின் போது நிறைமையம்
மட்டுமல்லாமல் வட்டத்தட்டில் உள்ள அனைத்து
துகள்களும் அதே அளவான 2πR, இடப்பெயர்ச்சியை

### அட்டவணை 5.4 சுழல் மற்றும் இடப்பெயர்ச்சி இயக்கங்களின் ஒப்பீடு

{.table}
| வ.எண் |  | இடப்பெயர்ச்சி இயக்கம்  |   |  சுழற்சி இயக்கம் |
|---|---|---|---|---|
| 1 |   | இடப்பெயர்ச்சி, x |   | கோண இடப்பெயர்ச்சி, θ  |
| 2 |   | நேரம், t |   | நேரம், t  |
| 3 |   | திசைவேகம்,\\(v=\cfrac{dx}{dt}\\) |   | கோண திசைவேகம், \\(\omega =\cfrac{d \theta}{dt}\\)  |
| 4 |   | முடுக்கம்,\\(a=\cfrac{dv}{dt}\\) |   | கோண முடுக்கம், \\(\alpha =\cfrac{d \omega}{dt}\\)  |
| 5 |   | நிறை, m |   | நிலைமத்திருப்புத்திறன், I  |
| 6 |   | நிவிசை, F = ma |   | திருப்பு விசை,\\(τ = I \alpha\\)  |
| 7 |   | உந்தம், p = mv |   | கோண உந்தம், L = Iω  |
| 8 |   | கணத்தாக்கு, \\(F∆t = ∆p\\) |   | கோணகணத்தாக்கு, τ∆t = ∆L  |
| 9 |   | விசையினால் செய்யப்பட்ட வேலை, W = F s|   | திருப்புவிசையினால் செய்யப்பட்ட வேலை, W = τ θ  |
| 10 |   | இயக்க ஆற்றல், \\(KE=\cfrac{1}{2} m v^2\\) |   | இயக்க ஆற்றல், \\(KE=\cfrac{1}{2} I \omega^2\\)  |
| 11 |   | திறன், P = F v |   | திறன், P = τω  |

![](/books/physics/part-1/unit-5/5.58.png "")

அடைந்துள்ளது இந்நிகழ்வில் நிறைமையமானது
நேர்கோட்டுப் பாதையில் இயங்குகின்றது. ஆனால்
மற்ற புள்ளிகள் அனைத்தும் இடப்பெயர்ச்சி
மற்றும் சுழற்சி ஆகிய இரண்டு இயக்கங்களையும்
பெற்றுள்ளன. வட்டத்தட்டின் விளிம்பில் உள்ள புள்ளி
மேற்கொள்ளும் பாதையை படம் 5.31 தெளிவாக
விளக்குகிறது. இது மேற்கொள்ளும் சிறப்புப்
பாதைக்கு சைக்ளாய்டு (cycloid) என்று பெயர்.

நிறை மையத்தின் திசைவேகம் \\(V_{CM}\\) என்பது
இடப்பெயர்ச்சி திசைவேகம் \\(V_{TRANS}\\) 
\\((V_{CM} =V_{TRANS})\\) க்குச் சமம். மற்ற அனைத்து புள்ளிகளும்
இரு திசைவேகங்களை பெற்றுள்ளன.
முதலாவதாக இடப்பெயர்ச்சித் திசைவேகம்
\\((V_{TRANS})\\) [நிறைமையத்தின் திசைவேகத்தை
போன்றே] மற்றும் இரண்டாவதாக சுழற்சித்
திசைவேகம் \\(V_{ROT} (V_{ROT} = rω \\) இங்கு r என்பது நிறை
மையத்திலிருந்து புள்ளியின் தொலைவு மற்றும் ω
கோணத்திசை வேகம்). ஒரு குறிப்பிட்ட கணத்தில்
நாம் கருதிய புள்ளியின் திசைவேகம் \\(V_{ROT}\\) ஆனது
நிலைவெக்டருக்கு செங்குத்தாக படம் 5.32 (a) இல்
அமையும் இவ்விரு திசைவேகங்களின் தொகுபயன்
திசைவேகம் V எனப்படும். பொருளானது உருளும்
நிலையில் கிடைப்பரப்பை தொடும் புள்ளியிலிருந்து
பெறப்படும் நிலை வெக்டருக்கு செங்குத்தாக
தொகுபயன் திசைவேகம் V அமைந்திருப்பதை படம்
5.32(b) இல் காணலாம்.
![](/books/physics/part-1/unit-5/5.59.png "")

உருளும் இயக்கத்தின் போது தொடுபுள்ளியின்
முக்கியத்துவத்தை கருதுவோம். நழுவுதலற்ற
உருளுதலின் (pure rolling) போது, தரைப்பரப்பை
தொடும் புள்ளி கணநேரத்திற்கு அமைதி நிலையில்
இருக்கும். பொருளின் விளிம்பில் உள்ள அனைத்துப்
புள்ளிகளுக்கும் இதே நிகழ்வானது பொருந்தும்.
உருளுதலின் போது, விளிம்பில் உள்ள அனைத்து
புள்ளிகளும் ஒன்றன் பின் ஒன்றாக கிடைப்பரப்புடன்
தொடர்பு கொள்ளும்போது கணநேரத்திற்கு அமைதி
நிலையை அடைந்து, முன்பே கூறியது போல்
சைக்ளாய்டு பாதையை மேற்கொள்கிறது.
எனவே நழுவுதலற்ற உருளுதல் இயக்கத்தை இரு
வகைகளாக கருதலாம்.
(i) நிறை மையத்தைப் பொறுத்து இடப்பெயர்ச்சி
மற்றும் சுழற்சி இயக்கங்கள்.
(அல்லது)
(ii) உருள் இயக்கத்தின் போது கிடைப்பரப்பை
தொடும் புள்ளியின் கண நேர சுழற்சி இயக்கம்.

நழுவுதலற்ற உருளுதலின் போது
கிடைப்பரப்பை தொடும் புள்ளியிலிருந்து
அமைதி நிலையை அடைவதால் விளைவுத்
திசைவேகம் V சுழியாகிறது (V = 0).
உதாரணமாக, படம் 5.33, லிருந்து \\(V_{TRANS}\\)
முன்னோக்கியும் மற்றும் \\(V_ROT\\) பின்னோக்கியும்
எண்ணளவில் சமமாகவும் ஒன்றுக் கொன்று எதிர்
திசையிலும் இருப்பதை \\((V_{TRANS})– V_{ROT} =0\\) குறிக்கிறது.
\\(V_{TRANS}\\) மற்றும் \\(V_{ROT}\\) ஆகியவை நழுவுதலற்ற
உருளுதலின் போது பொருளின் விளிம்பில்
உள்ள அனைத்து புள்ளிகளும் கிடைப்பரப்பைத்
தொடும் போது \\((V_{TRANS})\\) மற்றும் \\(V_{ROT}\\) எண்ணளவில்
சமமாகவும் உள்ளது \\((V_{TRANS}) = V_{ROT})\\) எனக் கூற
இயலும். எனவே \\(V_{TRANS} = V_{CM}\\) மற்றும் \\(V_{ROT} = Rω\\),
எனும் போது நழுவுதலற்ற உருளுதல் பின்வருமாறு
எழுதப்படுகிறது.

\\(v_{CM} = Rω\\)

சமன்பாடு 5.55 ஆனது சிறப்பு அம்சங்களைக்
கொண்டுள்ளது என்பதை நாம் நினைவில் கொள்ள
வேண்டும். சுழற்சி இயக்கத்தின போது, V= Rω
என்ற தொடர்பின் படி, வட்டத்தட் டின் மையத்தில்
r சுழியாவதால் மையப்புள்ளி திசைவேகத்தை
பெற்றிருக்காது. ஆனால் உருள் இயக்கத்தின்
போது சமன்பாடு 5.55 இன் படி வட்டத்தட்டின்
மையமானது \\(V_{CM}\\) என்ற திசை வேகத்தை
பெற்றிருப்பதை சுட்டிக்காட்டுகிறது.

![](/books/physics/part-1/unit-5/5.60.png "")


நழுவுதலற்ற உருளுதலின் போது பெரும உயரப்
புள்ளியானது \\(V_{TRANS}\\) மற்றும்  \\(V_ROT\\) என்ற இரு
திசைவேகங்களையும் ஒரே எண்மதிப்பையும்,

![](/books/physics/part-1/unit-5/5.61.png "")


ஒரே திசையையும் (வலப்பக்கமாக) பெற்றிருக்கும்.
எனவே, தொகுபயன் திசைவேகம், \\(V=V_{TRANS}\\)
* \\(V_{ROT}\\). இன்னொரு வடிவில் படம் 5.34 இல்
காட்டப்பட்டுள்ளது போல் திசைவேகம், \\(V = 2 V_{CM}\\)

#### நழுவுதலும் சறுக்குதலும்(Slipping and Sliding)
கோளவடிவப் பொருட்கள்இயங்கும் பொழுது எந்தவகை
கிடைப்பரப்பிலும் உராய்வுக் குணகம் (μ > 0) சுழியை
விட அதிகமாக உள்ளபோது உருள ஆரம்பிக்கும்.
ஒரு பொருள் உருள தேவைப்ப டும் உராய்வு
விசையை உருளுதலின் உராய்வு என்கிறோம்.
நழுவுதலற்ற உருளுதலின் போது கிடைப்பரப்பைத்
தொடும் புள்ளியானது சார்புத்திசைவேகத்தைப்
பெற்றிருக்காது உருளுதலின்போது பொருளின்
வேகத்தை அதிகரிக்கவோ அல்லது குறைக்கவோ
முறையே முடுக்கத்தை அதிகமாக்குவதாலோ அல்லது
குறைப்பதாலோ ஏற்படுகிறது. இது திடீரென்று
நடக்கும்போது, உருளும் பொருள் நழுவவோ அல்லது
சறுக்கவோ செய்கிறது.

சறுக்குதல்
சறுக்குதல் என்பது \\(V_{CM}>Rω (V_{TRANS}>V_{ROT})\\) எனும்
நிபந்தனையின்போது நிகழ்கிறது. அதாவது இங்கு
சுழற்சி இயக்கத்தைவிட இடப்பெயர்ச்சி இயக்கம்
அதிகம். இவ்வகையானது, ஒரு இயங்கும் வாகனம்
திடீரென தடையை (brake) உணரும்போதோ
அல்லது வாகனம் வழுவழுப்பான பரப்பில் இயங்க
ஆரம்பிக்கும் போதோ ஏற்படுகிறது. இந்நிகழ்வின்
போது கிடைப்பரப்பை தொடும் புள்ளியில்
\\(V_{ROT}\\) விட \\(V_{TRANS}\\) அதிகமாக இருக்கும். இதன்
தொகுபயன் திசைவேகமானது முன்னோக்கிய
திசையில் படம் 5.35 இல் காட்டப்பட்டது போல்
அமையும். இயக்க உராய்வு விசையானது \\((f_k
)\\) சார்பு இயக்கத்தை எதிர்க்கும். எனவே இவ்விசை
சார்புத் திசைவேகத்திற்கு எதிர் திசையில்
செயல்படும. உராய்வு விசையானது இடம்பெயர்வு
திசை வேகத்தை குறைய செய்து பொருளானது
நழுவுதலற்ற உருளுதலை ஏற்படுத்தும் வரை
கோண திசைவேகத்தை அதிகரிக்க செய்யும்.
சறுக்குதல் என்பதை முன்னோக்கு நழுவுதல்
என்றும் கூறலாம்.

![](/books/physics/part-1/unit-5/5.62.png "")

![](/books/physics/part-1/unit-5/5.63.png "")


**நழுவுதல்**
நழுவுதல் என்பது \\(V_{CM} < Rω (V_{TRANS} < V_{ROT})\\) எனும்
நிபந்தனையின்போது நிகழ்கிறது. நழுவுதலின்போது
இடப்பெயர்ச்சி இயக்கத்தை விட சுழற்சி இயக்கம்
அதிகம். இவ்வகையானது இயங்கும் வாகனம்
ஓய்வு நிலையிலிருந்து திடீரென வேகமாக
இயங்க ஆரம்பிக்கும்போதோ அல்லது சேற்றில்
மாட்டிய வாகனம் இயங்கும் போ தோ ஏற்படுகிறது.
இந்நிகழ்வின் போது கிடைப்பரப்பை தொடும் புள்ளியில்
\\(V_{TRANS}\\) வை விட \\(V_{ROT}\\) அதிகமாக இருக்கும். இதன்
தொகுபயன் திசைவேகமானது பின்னோக்கிய
திசையில் படம் 5.36 இல் காட்டப்பட்டுள்ளது போல்
இருக்கும். இயக்க உராய்வு விசையானது \\((f_k
)\\) சார்பு
இயக்கத்தை எதிர்க்கும். எனவே இவ்விசை சார்புத்
திசைவேகத்திற்கு எதிர் திசையில் திசை வேகத்தை
குறையச் செய்து பொருளானது நழுவுதலற்ற
உருளுதலை ஏற்படுத்தும் வரை இடம்பெயர்வுக்கு
திசைவேகத்தை அதிகரிக்கும். இவ்வகை சறுக்குதலை
பின்னோக்கி நழுவுதல் என்றும் கூறலாம்.

![](/books/physics/part-1/unit-5/5.64.png "")

#### எடுத்துக்காட்டு 5.21

உருளும் சக்கரம் ஒன்றின் நிறை மையமானது
\\(5 m s^{-1}\\) திசைவேகத்துடன் இயங்குகிறது. இதன்
ஆரம் 1.5 m மற்றும் கோண திசைவேகம் \\(3 rad s^{-1}\\),
இச்சக்கரம் நழுவுதலற்ற உருளுதலில் உள்ளதா
என சோதிக்க?
**தீர்வு**
இடம்பெயர்வு திசைவேகம் \\((V_{TRANS})\\) அல்லது நிறை
மையத்தின் திசைவேகம்

\\(V_{CM}=5 m s^{-1}\\)
ஆரம், R = 1.5 m மற்றும் மற்றும் திசைவேகம்
\\(ω=3 rad s^{-1}\\)

சுழற்சி திசைவேகம், \\(v_{ROT} = R ω\\)
\\(V_{ROT}=Rω\\)

\\(V_{ROT}=1.5 × 3\\)

\\(V_{ROT}=4.5 m s^{-1}\\)
எனவே \\(V_{CM} > Rω\\). அல்லது \\(V_{TRANS} >Rω\\). இந்த
இயக்கமானது நழுவுதலற்ற உருளுதல் இல்லை
மாறாக சறுக்குதல் இயக்கத்தில் உள்ளது.

#### நழுவுதலற்ற உருளுதலின் இயக்க ஆற்றல
நழுவுதலற்ற உருளுதல் இயக்கமானது
இடம்பெயர்வு மற்றும் சுழற்சி இயக்கம் இணைந்த
இயக்கமாகையால் மொத்த இயக்க ஆற்றலை
இடம்பெயர்வு இயக்கஆற்றல் \\((KE_{TRANS})\\) மற்றும் சுழற்சி
இயக்க ஆற்றல் \\((KE_{ROT})\\) இவற்றின் கூடுதல் எனலாம்.

\\(KE=KE_{TRANS}+ KE_{ROT}\\)

உருளும் பொருளின் நிறை M, நிறைமையத்தின்
திசைவேகம் \\(v_{CM}\\), அதன் நிலைமத்திருப்புத்திறன்
நிறைமையத்தைப் பொருத்து \\(I_{CM}\\) மற்றும் கோண
திசைவேகம் ω என்றால்,
\\( KE= \cfrac{1}{2} M V_{CM}^2 + \cfrac{1}{2} + I_{CM}  \omega^2 \\)

**நிறை மையத்தை ஆதாரமாகப் பொருத்து**
நிறை மையத்தைப் பொருத்து உருளும் பொருளின்
நிலைமத்திருப்புத்திறன் \\((I_CM = MK^2
)\\), மற்றும் \\(v_CM = R\\).
இங்கு, K என்பது சுழற்சி ஆரம்.

\\( KE = \cfrac{1}{2} M V_{CM}^2 + \cfrac{1}{2} (M K^2) \cfrac{V_{CM}^2 }{R^2}\\)

\\( KE = \cfrac{1}{2} M V_{CM}^2 + \cfrac{1}{2} M v^2 \cfrac{ K^{2} }{ R^{2} }\\)

\\( KE= \cfrac{1}{2} M V_{CM}^2 ( 1+ \cfrac{ K^2 }{ R^2 } )\\)

**கிடைப்பரப்பை தொடும் புள்ளியைப் பொருத்த**
உருளுதலின் போது கிடைப்பரப்பைத் தொடும்
புள்ளியைப் பொருத்து ஏற்படும் கணச் சுழற்சியை
எடுத்துக்கொண்டு இயக்க ஆற்றலுக்கான
சமன்பாட்டை நாம் பெற இயலும் (உருளுதலுக்கான
மற்றொரு முறை) தொடும்புள்ளியை O என
எடுத்துக்கொண்டால்,
\\(KE=\cfrac{1}{2} I_0 ω^2\\)

இங்கு, \\(I_o\\) தொடும் புள்ளியைப் பொறுத்து நிலைமத்
திருப்புத்திறன். இணையச்சு தேற்றத்தின் பட

\\( I_{0} = I_{CM} + M R^{ 2 } \\).இதனை,\\( I_0 = M K^2 + M R^2 \\) 
என நாம் கூறலாம். மேலும \\(v_cm=Rω\\) (அ) \\(ω=\cfrac{v_cm}{R}\\)

\\(KE=\cfrac{1}{2} (M K^2 + M R^2) \cfrac{ V_{CM}^2 }{R^2}\\)

\\(KE=\cfrac{1}{2} M V_{ CM }^2 (1+ \cfrac{ K^2 }{ R^2 })\\)

சமன்பாடுகள் (5.59), (5.60) இரண்டும் சமம், ஆதலால்
நழுவுதலற்ற உருளுதலுக்கான கணக்குகளுக்கன
தீர்வுகளை கீழ்க்கண்ட ஏதேனும் ஒரு நிகழ்வின்
மூலம் தீர்மானிக்கலாம். (i) நிறைமையத்தைப்
பொருத்து இடம்பெயர்வு மற்றும் சுழல் இயக்கம்
இரண்டும் இணைந்த நிகழ்வு (அ)
(ii) தொடும்புள்ளியில் கணச் சுழற்சியைப் பொருத்த
நிகழ்வு.

**எடுத்துக்காட்டு 5.22**
திண்மக் கோளம் ஒன்று நழுவுதலற்ற
உருளுதலில் உள்ளது. அதன் இடப்பெயர்ச்சி
இயக்க ஆற்றலுக்கும், சுழற்சி இயக்க ஆற்றலுக்கும்
இடையேயான விகிதம் என்ன?

**தீர்வ**
நழுவுதலற்ற உருளுதலின் மொத்த ஆற்றலுக்கான
சமன்பாடு,
\\(KE=KE_{TRANS}+ KE_{ROT}\\)

மொத்த இயக்க ஆற்றலுக்கான
சமன்பாடுகளிலிருந்து (5.58) மற்றும் ( 5.59), 

\\(KE=\cfrac{1}{2} (M K^2 + M R^2) \cfrac{ V_{CM}^2 }{R^2}\\)

\\( KE = \cfrac{1}{2} M V_{CM}^2 ( 1+ \cfrac{ K^2 }{ R^2 })\\)

என்பதால், 
 
\\( \cfrac{1}{2} M V_{CM}^2 ( 1+ \cfrac{ K^2 }{ R^2 } )= \cfrac{1}{2} M V_{CM}^2 + \cfrac{1}{2} M V_{CM}^2 ( \cfrac{ K^2 }{ R^2 } ) \\)

மேற்கண்ட சமன்பாட்டிலிருந்து நழுவுதலற்ற
உருளுதலின் மொத்த இயக்க ஆற்றலிற்கும்
இடப்பெயர்ச்சி மற்றும் சுழற்சி இயக்க ஆற்றலிற்கும்
இடையேயான தகவ

\\(KE : KE_{TRANS} : KE_{ROT} :: ( 1+ \cfrac{ K^2 }{ R^2 } ) : 1 : ( \cfrac{ K^2 }{ R^2 } ) \\)

இப்பொழுத,\\( KE_{TRANS} : KE_{ROT} :: 1 : \cfrac{ K^2 }{ R^2 } )\\)

திண்ம கோளகத்திற்கு, 
\\(\cfrac{ K^2 }{ R^2 } = \cfrac{2}{5}\\)

எனவே, \\(KE:KE_{TRANS}:KE_{ROT} ::1:\cfrac{2}{5} or KE:KE_{TRANS}:KE_{ROT} ::5:2\\)

#### சாய்தளத்தில் உருளுதல்
சாய்தளத்தில் நிறை m , ஆரம் R கொண்ட உருளை
வடிவப்பொருள் நழுவாமல் கீழ்நோக்கி உருள்வதை
படம் (5.34) காட்டுவது போல் கருதுக. சாய்தளத்தில்
பொருளின் மீது இரு விசைகள் செயல்படுகின்றன.
அதில் ஒன்று புவி ஈர்ப்பு விசையின் கூறு (mg sin θ),
மற்றொன்று நிலை உராய்வு (f) ஆகும். புவியீர்ப்பு
விசையின் மற்றொரு கூறு (mg cosθ) ஆனத தளத்திற்குச் செங்குத்தாக செயல்படும் செங்குத்து
விசையினால் சமன் செய்யப்படுகிறது. ஆகவே
சாய்தளத்தின் மீது ஏற்படும், இவ்வியக்கத்திற்கான
சமன்பாட்டை தனித்த பொருளின் விசைப்படம்
மூலம் பெறலாம
![](/books/physics/part-1/unit-5/5.65.png "")

mg sinθ வானது இடப்பெயர்ச்சி இயக்கத்தை ஏற்படுத்தும்
விசையாகவும், உராய்வு விசை இடப்பெயர்ச்சி
இயக்கத்தை எதிர்க்கும் விசையாகவும் இருக்கிறத
\\(mg sinθ -f=ma\\)

சுழற்சி இயக்கத்தின் போது, பொருளின் மையத்தை
பொருத்து திருப்பு விசையை கருதுக. mg sinθ வின்
கூறு திருப்பு விசையை ஏற்படுத்தாது, ஆனால்
உராய்வு விசை f திருப்பு விசை Rf யை ஏற்படுத்தும்.

\\(Rf = I \alpha\\)

\\(a = r α, I = mK^2\\)
, என்ற தொடர்புகளின் படி.

\\( Rf = m K^2 \cfrac{a}{R}; f = ma ( \cfrac{ K^2 }{ R^2 } )= ma \\)

\\(mg sinθ = ma + ma ( \cfrac{ K^2 }{ R^2 } ) \\)
சமன்பாட்டை பின்வருமாறு எழுதினால்
முடுக்கமானது (a) 

\\( a ( 1 +  \cfrac{ K^2 }{ R^2 } ) = g sin \theta \\)

\\( a=\cfrac{ g sinθ } { ( 1+ \cfrac{ K^2}{ R^2 } ) }\\)

சாய்தளத்தில் உருளும் பொருளின் இறுதி
திசைவேகத்தை இயக்கச் சமன்பாடுகளின்
மூன்றாவது சமன்பாடான \\(v^2=u^2+2as\\) மூலமும்
காணலாம். பொருளானது. அமைதி நிலையிலிருந்து
உருள ஆரம்பிக்கும் போது ஆரம்ப திசை வேகம்
சுழி, (u = 0). சாய்தளத்தின் குத்துயரம் h எனும் போது,
சாய்தளத்தின் நீளம் s ஆனது, \\(s=\cfrac{h}{sinθ}\\)

\\( v^2 = \cfrac{ g sinθ } { ( 1+ \cfrac{ K^2}{ R^2 } ) }  \cfrac{ h }{ sinθ } = \cfrac{ 2gh } { ( 1+ \cfrac{ K^2}{ R^2 } ) }\\)

உருளும் பொருள் சாய்தளத்தில் கீழ்நோக்கி இயங்க
(அடிப்பகுதியை அடைய) எடுத்துக்கொள்ளும்
காலத்தை இயக்கச் சமன்பாட்டில் முதலாவது
சமன்பாடான, v =u+at மூலம் பெறலாம்.
பொருளானது அமைதி நிலையிலிருந்து உருள
ஆரம்பிக்கும் போது (u = 0)., 

\\(t=\cfrac{v}{a}\\)

\\( v =  \sqrt{ \cfrac{2gh }{ ( 1+ \cfrac{ K^2}{ R^2 } ) } { ( 1+ \cfrac{ K^2 }{ R^2 } ) }/ {g sinθ} }\\)

\\( t = \sqrt { \cfrac{ 2h ( 1+ \cfrac{ K^2 }{ R^2 } ) } { g sin^2θ } } \\)

இச்சமன்பாட்டின் மூலம் நாம் அறிவது,
கொடுக்கப்பட்ட ஒரு சாய்தளத்தில், மிகக்குறைந்த
சுழற்சி ஆரம் கொண்ட உருளும் பொருள்
முதலாவதாக வந்தடையும்.

#### எடுத்துக்காட்டு 5.23
நான்கு உருளை வடிவ பொருட்களான வளையம்,
வட்டத்தட்டு, உள்ளீடற்ற கோளம் மற்றும் திண்மக்
கோளம் ஆகியவை ஒத்த ஆரம் R உடன் ஒரே
நேரத்தில் சாய்தளத்தில் உருள ஆரம்பிக்கிறது.
எந்த பொருள் சாய்தளத்தின் அடிப்பகுதியை
முதலில் வந்தடையும் என்பதைக் காண்க.
**தீர்வ**
வளையம், வட்டத்தட்டு, உள்ளீடற்றக் கோளம்
மற்றும் திண்ம கோளம் ஆகிய நான்கின் சுழற்ச
ஆரங்கள் K ஆனத ஆனது (அட்டவணை (5.3) இன்படி இதன் எண்வடிவு
முறையே 1 R, 0.707 R, 0.816 R, 0.632 R ஆகும்.
நேரத்திற்கான சமன்பாட


\\( t = \sqrt { \cfrac{ 2h ( 1+ \cfrac{ K^2 }{ R^2 } ) } { g sin^2θ } } \\)
சுழற்சி ஆரம் குறைவாகப் பெற்றுள்ள பொருள்
அடிப்பகுதியை அடைய குறைந்த நேரத்தை
எடுத்துக் கொள்ளும். சாய்தளத்தில் பொருட்கள்
வந்தடையும் வரிசை: முதலில் திண்மக்கோளம்,
இரண்டாவது வட்டத்தட்டு, மூன்றாவது உள்ளீடற்ற
கோளம், நான்காவது வளையம் என அமையும். 

\\(R,\sqrt{\cfrac{1}{2}}R, \sqrt{\cfrac{2}{3}}R,\sqrt{\cfrac{2}{5}}R,\\)

### **பாடச் சுருக்கம**
* துகள்களுக்கிடையேயான தொலைவு மாறாமல் இருந்தால் அது திண்மப்பொருள் என்று
கருதப்படுகிறது.
* ஒழுங்கான வடிவமுடைய பொருட்களில் நிறையானது சீராக பரவியிருந்தால் நிறை மையமானது
வடிவியல் மையத்திலேயே அமையும்.
* நிகர திருப்புவிசையானது எந்தவொரு பொருளையும் சுழற்சி இயக்கத்திற்கு உட்படுத்தும்.
* ஒரு திண்மப்பொருளானது இடம்பெயர்வு சமநிலையில் உள்ளது எனில் அதன் மீதான மொத்த
புறவிசையின் மதிப்பு சுழியாகும். அதேபோல் சுழற்சி சமநிலையில் உள்ளது எனில் அதன் மீதான
மொத்த திருப்பு விசையின் மதிப்பு சுழியாகும்.
* ஒழுங்கற்ற அல்லது நீட்டிக்கப்பட்ட பொருட்களின் ஈர்ப்பு மையமானது, ஈர்ப்பியல் திருப்பு விசையின்
மதிப்பு சுழியாகும் புள்ளியில் அமையும்.
* பொருளின் மீது செயல்படும் புறத்திருப்பு விசை சுழி எனில் சுழலும் அச்சைப் பொருத்த கோண
உந்தம் மாறிலியாக இருக்கும்.
* எல்லா இடம்பெயர்வு இயக்க அளவுகளுக்கும் சமமான சுழற்சி இயக்க அளவுகள் உள்ளது.
* உருளுதல் என்பது இடப்பெயர்வு மற்றும் சுழற்சி சேர்ந்த இயக்கமாகும்.
* உருளுதல் என்பதை கிடைப்பரப்பை தொடும் புள்ளியிடத்து கணச் சுழற்சியாகவும் கருதலாம்.
* நழுவுதலற்ற உருளுதலின் போது மொத்த இயக்க ஆற்றல் என்பது இடப்பெயர்வு இயக்க ஆற்றல்
மற்றும் சுழற்சி இயக்க ஆற்றல் ஆகியவற்றின் கூடுதல் ஆகும்.
* சறுக்குதலின் போது சுழற்சி இயக்கத்தை விட இடம்பெயர்வு இயக்கம் அதிகமாக இருக்கும்.
* நழுவதலின் போது இடம்பெயர்வு இயக்கத்தை விட சுழற்சி இயக்கம் அதிகமாக இருக்கும

![](/books/physics/part-1/unit-5/5.66.png "")
