---
title: 'Exponents and radicals'
date: 2018-11-14T19:02:50-07:00
draft: false
markup: mmark
weight: 8
extensions:
    - katex

---


முதலில் அடுக்குகளைப் பற்றி காண்போம்.

### அடுக்குகள் (Exponents)
\\(n \in \N,a \in \R\\) எனும்போது, \\(a^n =a.a...a\\)(n முறைகள்) ஆகும். m ஒரு குறை முழு எண் மற்றும்
மெய்யெண் \\(a \ne 0\\) எனில், \\(a^m = \dfrac{1}{a^{-m}}\\).

எந்தவொரு\\(a \ne 0\\)-க்கு \\(\dfrac{a}{a} = a^{1-1}= a^0 =1\\) ஆகும்.

கீழ்க்காணும் பண்புகளை எளிதில் அறியலாம்.

#### அடுக்குகளின் பண்புகள் (Properties of Exponents)

i. \\(m,n \in \Z\\) மேலும், \\(a \ne 0\\) எனில், \\(a^m a^n =a^{m+n}\\)

ii. \\(m,n \in \Z\\)மேலும், \\(a \ne 0\\) எனில்,\\(\dfrac {a^m} {a^n} =a^{m-n}\\)

#### படிமூலங்கள் (Radicals)

**கேள்வி**

\\(a \ne 0\\) எனில், \\(r \in Q\\)-க்கு\\(a^r\\)-ஐ வரையறுக்க இயலுமா?

\\(r= \frac{1}{n},n \in \N\\) என்ற வகையைக் காண்போம்.

\\(y=a^{\frac{1}{n}}\\)என்று இருக்குமாறு ஒரு மெய்யெண் \\(y \in \R\\) என இருந்தால், \\(y^n =a\\) எனக் கிடைக்கும்.

இப்பண்பு \\(y=x^n\\) -ன் நேர்மாறு சார்பு காணப் பயன்படுகிறது. இன்னும் தெளிவு பெறக் கீழ்க்கண்ட
சார்புகளின் வரைபடங்களைக் காண்போம்.

(i) \\(f(x)=x^{2n},n \in \N \ \ \ (ii) g(x)=x^{2n+1},n \in \N\\)

![basic algebra Image graph](/books/11-maths/part-1/basic-algebra/2.81.png )

மேலே உள்ள படங்களிலிருந்து, \\(g : \R \rightarrow \R , g ( x ) = x^{2 n +1} \\) மற்றும் \\(n \in \N\\) ஆனது ஒன்றுக்கொன்று
மற்றும் மேற்கோர்த்தல் சார்பு ஆகும். எனவே, \\( \R \ -லிருந்து \ \R\\) -க்கு நேர்மாறு சார்பு உண்டு. 

ஆனால், \\(f : \R \rightarrow [ 0 , \infty ), f ( x ) = x^{2n} , n \in \N \\) , ஒரு மேற்கோர்த்தல் சார்பாகும், ஆனால் ஒன்றுக்கொன்றான
சார்பாகாது. இருந்தப�ோதிலும், சார்பகத்தை \\([ 0 , \infty \\) எனக் கட்டுப்படுத்தப்படும்போது f ஆனது இருபுறச்
சார்பு ஆகும். இது ஒரு மெய்யெண்ணின் n படிமூலங்கள் காணப் பயன்படுகிறது. இதற்கு இரு நிலைகள்
உள்ளன.

**நிலை 1:** n ஒரு இரட்டைப் படை எண் என்க.

a < 0 எனில், \\(y^n = a\\) என்பது அர்த்தமற்றதாகும். எனவே, a < 0 எனில், y-ன் மதிப்பு எதுவும் இல்லை.

a > 0 என்க. \\(x^n = a \\) -ன் தீர்வு y எனில், – y என்பதும் x^n = a -ன் தீர்வு ஆகும்.

**நிலை 2:** n ஒரு ஒற்றைப்படை எண் என்க.

இந்நிலை, நிலை 1 ஐப் போல் இல்லை.

\\(y \in \R \ -க்கு \ y = x^n\\) என்றிருக்குமாறு ஒருமைத் தன்மையுடைய \\(x \in \R \\) இருக்கும்.

மேலே உள்ள நிலைகளின் அடிப்படையில் படிமூலங்களை கீழ்க்கண்டவாறு வரையறுக்கலாம்.

{{< box title="வரையறை 2.2 " type="objective" >}}

(i) \\(n \in N , n \\) ஓர் இரட்டைப்படை எண் மற்றும் b > 0 -க்கு \\(a^n = b\\) என்றிருக்குமாறு
ஒருமைத் தன்மையுடைய a > 0 என இருக்கும்.

(ii) \\(n \in \N , n\\) ஓர் ஒற்றைப்படை எண் மற்றும் \\(b \in \R \ -க்கு \ a^n = b\\) என்றிருக்குமாறு
ஒருமைத் தன்மையுடைய \\(a \in \R \\) என இருக்கும்.

இரு வகைகளிலும் a-ஐ b-ன் n படி மூலம் என அழைக்கலாம். மேலும், இதனை \\(b^\frac{1}{n}\\) அல்லது
\\(\sqrt [ n ] {b}\\) எனக் குறிக்கலாம்.

{{< /box >}}

**குறிப்பு:** 

(i) \\(n = 2\\) எனில், n படி மூலம் வர்க்க மூலம் எனப்படும். n = 3 எனில், அது
முப்படி மூலமாகும்.

(ii) \\(x^2 = a^2\\) என்ற சமன்பாட்டிற்கு x = a மற்றும் \\(x = - a\\) ஆகிய இரண்டு
தீர்வுகள் உள்ளன. ஆனால், \\( \sqrt {a^2} = |a| \\) ஆகும்.

(iii) ஒவ்வொரு தனி உறுப்புகளும் வரையறுக்கப்பட்டிருப்பின் மேலே
கொடுக்கப்பட்ட அடுக்குகளின் பண்புகள் படிமூலங்களுக்கும் பொருந்தும்.

(iv)மேலும், \\(n \in \N \ மற்றும் \ a \ne 0 \\)எனில்,

\\( (a^n) ^\frac{1}{n} =\lbrace |a| , எனில், n ஒரு இரட்டைப் படை எண் \ , \ a எனில், n ஒரு ஒற்றைப் படை எண் \\)

**எடுத்துக்காட்டாக,**

\\( \sqrt [ 4] {(-2)^4 } = 16 ^\frac{1}{4} = 2, 343 ^\frac{1}{3} = 7 \ மற்றும் \ ( - 1000) ^\frac{1}{3} = - 10 \\)

எந்தவோரு மெய்யெண் \\(r =  \dfrac {m}{n} ,m \in \Z , n \in \N \\)மேலும், ( m , n ) -ன் மீ.பொ.வ. = 1 மற்றும் a > 0 .

எனில், \\(a^r = a ^\frac {m}{n} = (a ^\frac{1}{n})^m \\) என வரையறுக்கலாம்.

எடுத்துக்காட்டாக, \\( 49 ^\frac{3}{2} = (49 ^\frac{1}{2} )^3 = 7^3 \ =343 . \ ஆனால், \ (-49)^\frac{3}{2} \\)-க்கு மெய்யெண்கள் அமைப்பில் அர்த்தமற்றது. ஏனெனில், \\( x^2 = ( - 49)^3 \\)-ஐ நிறைவு செய்யும் மெய்யெண் இல்லை.

**2.8.3 படிக்குறி சார்புகள் அல்லது அடுக்குச் சார்புகள் (Exponential Functions)**

\\(x \in \R \\) மற்றும் எந்தவோரு a > 0 -க்கும் \\( a^x \\) ஐ வரையறுக்கலாம். a = 1 எனில், \\(1^x = 1\\) என
வரையறுக்கலாம். எனவே, \\(a^x , x \in \R \\) மற்றும் \\(0 < a \ne 1\\) என்னும்போது \\(a^x \\) ஐ கருத்தில் கொள்ளலாம்.
இங்கு, \\(a^x \\) என்பது அடிமானம் a உடைய படிக்குறிச் சார்பாகும். a < 0 மற்றும் \\(x = \dfrac {1} {m} ,m \in \N \\), ஒரு
இரட்டைப்படை எனில், \\(a^x \\) வரையறுக்கப்படவில்லை. ஆகையால், a > 0 எனக் கட்டுப்படுத்துகிறோம்.
மேலும், \\(x \in \R \ -க்கு \ a^x > 0 \\).

**படிக்குறிச் சார்பின் பண்புகள் (Properties of Exponential Function)**

அனைத்து a , b > 0 மற்றும் \\( a \ne 1 \ne b \\) -க்கு

\\( (i) a^{x+y} = a^x a^y \ அனைத்து \ x,y \in \R \\)

\\( (ii) \dfrac{ a^x } {a^y } = a^{x-y} \ அனைத்து \ \ x,y \in \R \\)

\\( (iii) (a^x) ^y = a^{xy} \ அனைத்து \ \ x,y \in \R \\)

\\( (iv) (ab)^x = a^x b^x \ அனைத்து \ \ x,y \in \R \\)

\\( (v) a^x = 1 \Leftrightarrow x=0 \\)

1. \\(f ( x ) = a^x , x \in \R , a = 2 \\)

இப்பொழுது, \\(f ( x ) = 2^x , x \in \R \\) . f ஒரு ஒன்றுக்கொன்றான மற்றும் மேற்கோர்த்தல் சார்பு என
நிரூபிப்போம்.

ஏதேனும் \\( u , v \in \R \\)-க்கு f ( u ) = f ( v ) என்க. 

எனவே , \\( 2^u = 2^v  \Rightarrow \dfrac { 2^u } { 2^v } = \Rightarrow 2^{u-v} = 1 \\)

எனவே, \\(u - v = 0 \Rightarrow u = v \\) . ஆகையால், f ஒரு ஒன்றுக்கொன்றான சார்பாகும்.

![basic algebra Image graph](/books/11-maths/part-1/basic-algebra/2.7to2.8.png )

வரைபடத்திலிருந்து x அதிகரிக்கும்போது \\(f ( x ) = 2^x \\)-ன் மதிப்பும் அதிகரிக்கிறது என்பது தெளிவு.
மேலும் f-ன் வீச்சகம் \\(( 0 , \infty \\) ஆகும். இங்கு, \\( 2^0 = 1 \\) என இருப்பதால், அனைத்து x > 0 -க்கும் \\( 2^x > 1 \\)எனக் கிடைக்கிறது. மேலும், அனைத்து x < 0 -க்கும் \\(2^x < 1\\) எனக் கிடைக்கிறது. \\(f \in \R \rightarrow ( 0 , \infty ) \\) ஒரு மேற்கோர்த்தல் சார்பு எனக் கவனிக்க.

2. \\( a= \dfrac {1}{2} எனக் கொள்க. g(x) =( \frac {1}{2})^x , \frac{1}{2^x} \in \R என்க.\\)

வரைபடத்திலிருந்து x அதிகரிக்கும்போது, \\(g (x) = (\dfrac {1}{2}) ^x \\) -ன் மதிப்பு குறைகிறது என்பது தெளிவு2
மற்றும் \\(g ( \R ) = ( 0 , \infty ) \\). மேலும், g ( 0 ) = 1 அனைத்து x < 0 -க்கு g ( x ) > 1 மற்றும் அனைத்து x > 0 -க்கு
g ( x ) < 1 எனக் கிடைக்கும்.

**குறிப்புரை:**

மேலே உள்ள எடுத்துக்காட்டுகளில் உள்ள கருத்துக்களின்படி, எந்தவொரு அடிமானம் \\(0 < a \ne 1 \\)
கொண்ட படிக்குறிச் சார்புகள் \\( f ( x ) = a^x \\), ஒன்றுக்கொன்று மற்றும் மேற்கோர்த்தல் சார்பாக இருக்கும்.
அதன் சார்பகம் \\( \R \\) மற்றும் துணை சார்பகம் \\( ( 0 , \infty ) \\) ஆகும்.

**ஒரு சிறப்பு படிக்குறிச் சார்பு (A special exponential function)**

அனைத்து படிக்குறிச் சார்புகளைவிட, \\(f ( x ) = e^x , x \in \R \\) என்ற சார்பு முக்கியமானதாகக்
கருதப்படுகிறது. ஏனெனில், இது கணிதவியல், அறிவியல் மற்றும் பொருளியல் ஆகியவற்றில்
பயன்படுகின்றது. e என்பது என்ன? கீழே கொடுக்கப்பட்டுள்ள கூட்டு வட்டிக் கணக்கு, மாறிலி e-ன்
மதிப்பைத் தருகிறது.

**விளக்க எடுத்துக்காட்டு**

**கூட்டு வட்டி:** P அசல், \\( r = \dfrac {வட்டிவீதம்}{100} \\) n என்பது ஒரு வருடத்தில் வட்டி கணக்கிடும் எண்ணிக்கை 
மற்றும் t என்பது வருடங்களின் எண்ணிக்கை. எனவே, \\( A = P (1+ \dfrac{r}{n} )^{nt} \\)  இது t வருடங்களில்
கிடைக்கும் மொத்தத் தொகை காணும் சூத்திரம். n = 4 எனில், அது கால் வருடக் கூட்டு வட்டியாகும்.

(அதாவது, 3 மாதத்திற்கொருமுறை வட்டி கணக்கிட்டு அசலுடன் சேர்த்துக் கொள்ளப்படுகிறது).
n = 12 எனில், அது மாதக் கூட்டு வட்டியாகும். n = 365 எனில் அது தினக் கூட்டு வட்டியாகும். n = 365 ஒரு
மணி நேரம் மற்றும் ஒரு நிமிடம் கூட்டு வட்டி கணக்கிட இயலும். p மற்றும் r மாறாமல் இருந்து கூட்டு
வட்டி கணக்கிடும் எண்ணிக்கை அதிகரித்தால் கிடைக்கும் மொத்தத் தொகை அதிகரிக்கும் என்பதை 
நாம் அறிவோம். முதல் வகையாக P = 1, r = 1 மற்றும் t = 1 கருதுவோம். \\( A_n = (1 + \dfrac {1}{n} )^n \\) என்க. எனவே,
n அதிகமான எண்ணாக இருக்கும்போது எவ்வளவு பெரியது என்பதை நாம் உணரவேண்டும்.
எனவே, 
n = 10, 100, 10000, 100000, 100000000 என்ற வெவ்வேறு மதிப்புகளுக்கு A இன் மதிப்பை
அட்டவணையில் காணலாம்.

![chemistry](/books/chemistry/part-1/basic-concepts-of-chemistry-and-chemical-calculations/basical10.png)


n-ன் மதிப்பு அதிகரித்துக்கொண்டே போகும்போது
\\(A_n \\)-ன் மதிப்பு 2.718281815 . . . -க்கு அருகில் அமைகிறது.
\\(A_n \\) இன் மதிப்பு e என்ற விகிதமுறா மெய்யெண்ணான 2.718281815-ஐ நெருங்குகிறது. எனவே,
கூட்டு வட்டியின் சூத்திரம் \\(A = Pe^{rt} \\) எனக் கொள்ளலாம்.
இங்கு வட்டி விகிதம் r, அசல் P மேலும், ஓர் ஆண்டிற்கு t முறை வட்டி கணக்கிடப்படுகிறது. இது
தொடர் கூட்டு வட்டி எனப்படும்.

{{< box title="எடுத்துக்காட்டு 2.31 " type="objective" >}}

(i) சுருக்குக: \\( (x^\frac {1}{2} y^{-3} )^\frac{1}{2} , x,y \ge 0 \\) (ii) சுருக்குக: \\( \sqrt {x^2 - 10x + 25} \\)

**தீர்வு:**

(i) \\(x , y \ge 0 எனவே, \ \ \ \  (x^\frac {1}{2} y^{-3} )^\frac{1}{2} = \dfrac { x^\frac{1}{4} } { x^\frac{3}{2} } \\)

(i) \\( \ \ \ \ \  \sqrt {x^2 - 10x + 25 } \ \ = \sqrt {(x-5)^2} = |x-5| \\)

{{< /box >}}


**குறிப்பு** (i) \\( (x^\frac{1}{4} )^4 = x \ ஆனால், \ ( y^4 )^\frac{1}{4} = | y | \\) .

x ஒரு மிகை எண் எனில், \\( x^\frac{1}{4} \\) வரையறுக்கப்படுகிறது. ஆனால் y < 0 , எனினும்
\\( ( y^4 )^\frac{1}{4} \\) வரையறுக்கப்படுகிறது. ஒரு மிகை எண் மற்றும் அதன் 4 ஆம் அடுக்கு
\\( y^4 \\) . எனவே, அது |y| என இருத்தல் வேண்டும்.

(ii) \\( ( x^8 . y^4 )^\frac{1}{4} = x^2 |y| \\)

(iii) u , v , b ஆகியவை விகிதமுறு எண்கள் என்க. b ஒரு மிகை எண் என்க.
அவை விகிதமுறு எண்களின் வர்க்கங்கள் அல்ல என்க. எனவே, \\(u + v \sqrt {b} \\) ,
\\(u - v \sqrt {b} \\) ஆகியவை ஒன்றுக்கொன்று இணை எண் (conjugates) எனப்படும்.
\\( (u + v \sqrt {b} ) (u - v \sqrt {b} )= u^2 - bv^2 \\) என்பது ஒரு விகிதமுறு எண்ணாகும்.
ஒரு கோவையின் பகுதியில் \\(u + v \sqrt {b} \\) என்றிருப்பின் அதன் பகுதி மற்றும்
தொகுதியை அதன் துணை எண் \\(u - v \sqrt {b} \\) ஆல் பெருக்கப் பகுதியில்
விகிதமுறு எண் கிடைக்கும்.

(iv)\\( (u \sqrt a-v \sqrt {b}) (u \sqrt a+v \sqrt {b})  = u^2 a - v^2 b \\) -ஐப் பயன்படுத்தி, \\( u \sqrt a+v \sqrt {b})\\) பகுதியில் இருக்கும்பொழுது எளிய கோவை கிடைக்கும்.

{{< box title="எடுத்துக்காட்டு 2.32 " type="objective" >}}

\\( \dfrac { \sqrt 5}{ \sqrt 6 + \sqrt 2} \\)பகுதியை விகிதமுறு எண்ணாக்குக.

**தீர்வு:**

பகுதி மற்றும் தொகுதியை \\(  \sqrt 6 + \sqrt 2 \\) ஆல் பெருக்க,

\\( \dfrac { \sqrt 5}{ \sqrt 6 + \sqrt 2}  =  \dfrac { \sqrt 5 (\sqrt 6 - \sqrt 2) } { (\sqrt 6 + \sqrt 2) (\sqrt 6 - \sqrt 2)} =  \dfrac { \sqrt 30 - \sqrt 10 }{ \sqrt 4 } \\)

{{< /box >}}

{{< box title="எடுத்துக்காட்டு 2.33 " type="objective" >}}

\\( 7-4 \sqrt 3 \\) -ன் வர்க்கமூலம் காண்க.

**தீர்வு:**

\\( 7-4 \sqrt 3   = a+b  \sqrt 3 \\) என்க.

இங்கு, a, b ஆகியவை விகிதமுறு எண்கள்.
இருபுறமும் வர்க்கப்படுத்த,

\\( 7-4 \sqrt 3  = a^2 + 3b^2 + 2ab \sqrt 3  \\) எனக் கிடைக்கும்.

\\( எனவே, \ \ \ \ a^2 + 3b^2 = 7 மற்றும் 2ab =-4 \\)

\\( எனவே, \ \ \ \  a= \dfrac { -2} {b} \\)

\\( \ \ \ \ \ a^2 + 3b^2 = 7 - லிருந்து, \bigg( \dfrac { -2} {b}  \bigg) ^2 +  3b^2 = 7\\) எனக்கிடைக்கிறது.

\\( \Rightarrow \ \ \ \ \  \dfrac{4} {b^2 } + 3b^2 = 7 அல்லது 3b^4 - 7b^2 + 4 =0 \\)

\\(b^2 \\)-க்கு தீர்வு காண, \\(b^2 = \frac{7 \pm \sqrt{49 - 48} }{6}\\)   \\(b^2 = 1 அல்லது b^2 = \frac{4}{3} \\)

\\( ஆகையால், \ \ \ \ \  b = \pm 1   அல்லது b = \pm \dfrac {2} { \sqrt 3} \\)

\\(b \ ஒரு \ விகிதமுறு \ எண் \ என்பதால், \ b = \pm 1 \\)

\\( எனவே, \ b-ஐக் \ கொண்டு \ கிடைக்கும் \ a-ன் \ மதிப்புகள் \ \mp 2 \\)

\\( \sqrt {7- 4 \sqrt 3 > 0 } என்பதால்,  \sqrt {7- 4\sqrt 3} = 2- 3 \sqrt 3 \\)

{{< /box >}}


**குறிப்பு :** \\(u , v \\)ஆகிய விகிதமுறு எண்களைக் கொண்ட \\(u + v \sqrt b \\) -ன் வர்க்கமூலத்தை, x , y
ஆகிய விகிதமுறு எண்களைக் கொண்ட \\(x + y \sqrt b \\) என்ற வடிவில் எப்பொழுதும்
எழுத இயலாது. எடுத்துக்காட்டாக, \\(1 + \sqrt 2 \\) -ன் வர்க்கமூலம் a , b ஆகிய விகிதமுறு
எண்களைக் கொண்ட \\(a + b \sqrt 2 \\) என்ற அமைப்பில் எழுத முடியாது. 

**பயிற்சி 2.11**

1. சுருக்குக:

\\( (i) (125)^\frac{2}{3} \ \ \ \  (ii) 16^\frac{-3}{4}  \ \ \ \  (iii) ( - 1000 )^\frac{-2}{3} \\)

\\( (iv) (3^{-6} )^\frac{1}{3} \ \ \ \  (v) \dfrac{27^\frac{-2}{3} }{27^\frac{-1}{3}}   \\)

2. மதிப்பைக் காண்க: \\( \big(  ( (256)^\frac{-1}{2} ) ^\frac{-1}{4}  \big) ^3 \\)

3. \\( (x^{1/2} + x^{-1/2} )^2 = \dfrac{9}{2} \\)   எனில், x > 1 –க்கு  \\( (x^{1/2} + x^{-1/2} ) \\)  -ன் மதிப்பைக் காண்க.

4. சுருக்குக: \\( \dfrac{ 3^{2n} 9^2 3^{-n} } {3^{3n}} = 27 \\) அதன்மூலம் n–ன் மதிப்பைக் காண்க.

5. \\( \dfrac{32 \pi}{3}  \\) கன அளவு கொண்ட கோள வடிவுடைய நீர்த்தேக்கத் தொட்டியின் ஆரத்தைக் காண்க.

6. விகிதமுறு எண்ணாக்குக: \\( \dfrac {7 + \sqrt 6} { 3 - \sqrt 2} \\)

7. சுருக்குக: \\( \dfrac {1} {3 - \sqrt 8} - \dfrac {1} { \sqrt 8- \sqrt 7 } + \dfrac {1} { \sqrt 7 - \sqrt 6 }- \dfrac {1} { \sqrt 6 - \sqrt 5 } + \dfrac {1} { \sqrt 5 - \sqrt 2 } \\)


8. \\(x= \sqrt 2 + \sqrt 3 \ எனில், \ \dfrac{x^2 +1}{x^2 -1} \\) -ன் மதிப்பைக் காண்க.

