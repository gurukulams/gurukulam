---
title: 'ஓய்வு மற்றும் இயக்கம் பற்றிய கருத்து'
date: 2018-11-14T19:02:50-07:00
draft: false
weight: 2
extensions:
    - katex
---

ஓய்வு மற்றும் இயக்கம் பற்றிய கருத்தை, பின்வரும்
விளக்கத்திலிருந்து நன்கு புரிந்துகொள்ளலாம்.
(படம் 2.1). ஓடும் பேருந்தின் உள்ளே அமர்ந்திருக்கும்
நபர், அவரின் அருகே உள்ளவரைப் பொறுத்து
ஓய்வு நிலையிலும், பேருந்திற்கு வெளியே நின்று
கொண்டிருப்பவரைப்பொறுத்து இயக்கநிலையிலும்
உள்ளார். ஓய்வுநிலை மற்றும் இயக்க நிலை பற்றிய
கருத்துகள், குறிப்பாயத்தை பொறுத்து வேறுபடும்.
ஓய்வு அல்லது இயக்கத்தினைப் புரிந்து கொள்வதற் கு
நமக்குத் தகுந்த நிலையான குறிப்பாயம் தேவை.

![relation](/books/physics/part-1/unit-2/2.2.png "")

**குறிப்பாயம்**

எந்த ஒரு ஆய அச்சுத்தொகுப்பினைப் பொறுத்து
பொருளொன்றின் நிலை குறிப்பிடப்படுகிறது, அந்த
ஆய அச்சுத் தொகுப்பிற்கு குறிப்பாயம் என்று பெயர்.

எந்த ஒரு குறிப்பிட்டநேரத்திலும் ஒரு பொருளின்
நிலையினை விவரிக்கப் பயன்படும், ஆய அச்சுக்கள்
(x, y, z) (அதாவது x,y மற்றும் z அச்சுகளில் பொருளின்
தொலைவு) கொண்ட குறிப்பாயமே கார்டீசியன்
ஆய அச்சுத் தொகுப்பு எனப்படும். இது படம் 2.2 இல்
காட்டப்பட்டுள்ளது.


![relation](/books/physics/part-1/unit-2/2.1.png "")

x, y மற்றும் z அச்சுக்கள் வரிசைப்படி கடிகாரமுள்
சுழலும் திசைக்கு எதிர்திசையில் உள்ளவாறு
வரையப்படும் என்பதை நினைவில் கொள்ளவும்.
மேலும் அவற்றை வலக்கை கார்டீசியன் ஆய
அச்சுத்தொகுப்பு என அழைக்கலாம். வெவ்வேறு
ஆய அச்சுத்தொகுப்புகள் இயற்பியலில்
உள்ளபோதும், மரபுப்படி நாம் வலக்கை ஆய அச்சுத்
தொகுப்பினையே பின்பற்றுகிறோம். வலக்கை ஆய
அச்சுத்தொகுப்பு படம் 2.3 இல் காட்டப்பட்டுள்ளது.



![relation](/books/physics/part-1/unit-2/2.3.png "")

பின்வரும் படம் 2.4 வலக்கை மற்றும் இடக்கை
ஆய அசசுத் தொகுப்புகளின் வேறுபாடுகளை
எடுத்துக்காட்டுகிறது.

**புள்ளி நிறை** (Point mass)

ஒரு குறிப்பிட்ட நிறை கொண்ட பொருளின்
இயக்கத்தினை விளக்க, “புள்ளி நிறை” என்ற
கருத்து தேவைப்படுகிறது. மேலும் புள்ளி நிறை

என்ற கருத்து மிகவும் பயனுள்ளதாகவும்
இருக்கிறது. பொருளின் நிறை முழுவதும்
ஒரு குறிப்பிட்ட புள்ளியில் செறிந்திருப்பதாகக்
கருதினால், இப்படிப்பட்ட நிறையே “புள்ளி
நிறை” என அழைக்கப்படுகிறது. புள்ளி நிறைக்கு
வடிவமோ, அமைப்போ இல்லை. கணிதவியல்படி
புள்ளி நிறை என்பது சுழி பரிமாணமுடையது.
ஆனால் வரம்புக்குட்பட்ட நிறை உள்ளது.
இருப்பினும் புள்ளி நிறை என்பது நடைமுறையில்
சாத்தியமில்லை. சில நேரங்களில் இக்கருத்து
நமது கணக்கீடுகளை எளிமைப்படுத்தும். புள்ளி
நிறை என்பது ஒன்றினைச் சார்ந்த கருத்து, அது
நாம் பகுப்பாய்வு செய்யும் பொருளின் இயக்கம்
மற்றும் பொருள் இயங்கும் குறிப்பாயம் இவற்றைப்
பொறுத்து மட்டுமே அர்த்தமுடையதாகிறது.

**எடுத்துக்காட்டுகள்** 

 சூரியனைப் பொறுத்து புவியின்
இயக்கத்தினைப் பகுப்பாய்வு செய்யும்போது, புவி
ஒரு புள்ளி நிறையாகக் கருதப்படும். ஏனெனில்
புவியின் அளவுடன் ஒப்பிடும் போது, புவிக்கும்
சூரியனுக்கும் இடையே உள்ள தொலைவு மிக
அதிகம்.

காற்றில் வீசி எறியப்பட்ட சிறிய கல் போன்ற
ஒழுங்கற்ற வடிவமுடைய பொருளின்
இயக்கத்தினைப் பகுப்பாய்வு செய்யும் போது,
இந்தக் கல்லினை ஒரு புள்ளி நிறையாகக்
கருதலாம். ஏனென்றால், கல் கடந்த
தொலைவுடன் ஒப்பிடும் போது, கல்லின் அளவு
மிகச்சிறியது.

**இயக்கத்தின் வகைகள்**
அன்றாட வாழ்வில் கீழ்க்கண்ட வகையான
இயக்கங்களை நாம் காணலாம்.

அ) நேர்க்கோட்டு இயக்கம்
ஒரு பொருள் நேர்க்கோட்டில் இயங்கினால்
அவ்வியக்கம் நேர்க்கோட்டு இயக்கம் என
அழைக்கப்படும்.

**எடுத்துக்காட்டுகள்**
 நேரான ஓடுபாதையில் ஓடும் தடகள வீரர்
 புவியினை நோக்கி விழும் பொருள்

ஆ) வட்ட இயக்கம்
வட்டப்பாதையில் இயங்கும் பொருளின்
இயக்கம், வட்ட இயக்கம் என அழைக்கப்படும்.

**எடுத்துக்காட்டுகள்**

 கயிற்றில் கட்டப்பட்டு சுழற்றப்படும் கல்.

 புவியினைச் சுற்றிவரும் செயற்கைக் கோளின்
இயக்கம்

![relation](/books/physics/part-1/unit-2/2.5.png "")

இ) சுழற்சி இயக்கம்
எந்த ஒரு திண்மப்பொருளும் ஒரு அச்சினைப்
பொறுத்து சுழலும் போது, அவ்வியக்கம் சுழற்சி
இயக்கம் என அழைக்கப்படும். அச்சுழற்சியின்
போது திண்மப்பொருளில் உள்ள எந்த ஒரு
புள்ளியும் அவ்வச்சினை பொறுத்து வட்ட
இயக்கத்தை மேற்கொள்ளும். (சுழல் அச்சில்
உள்ள புள்ளியைத் தவிர்த்து)

**எடுத்துக்காட்டுகள்**

 அச்சினைப் பொறுத்து சுழலும் வட்ட வடிவத்தட்டு
 அச்சினைப் பொறுத்து தன்னைத்தானே சுற்றும்
புவி.
இவைகள் படம் 2.6 இல் காட்டப்பட்டுள்ளன.

ஈ) அதிர்வு இயக்கம்
பொருளொன்று நிலையான ஒரு புள்ளியைப்
பொறுத்து முன்னும் பின்னும் இயக்கத்தினை
மேற்கொண்டால், அவ்வியக்கம் அதிர்வியக்கம்
எனப்படும். சில நேரங்களில் இவ்வியக்கம்
அலைவு இயக்கம் எனவும் அழைக்கப்படும்.

**எடுத்துக்காட்டுகள்**

 கிட்டார் (Guitar) இசைக்கருவியில் உள்ள
அதிர்வடையும் கம்பி
 ஊஞ்சலின் இயக்கம்
இவை படம் 2.7 இல் காட்டப்பட்டுள்ளன

மேலே கூறப்பட்ட இயக்கங்கள் மட்டுமல்லாமல்
நீள்வட்ட இயக்கம் மற்றும் வரிச்சுருள் இயக்கம்
(Helical) போன்ற வேறு இயக்கங்களும்
நடைமுறையில் சாத்தியமாகும்.

**ஒருபரிமாண, இருபரிமாண மற்றும் முப்பரிமாண இயக்கம்**

வெளியில் (Space) உள்ள துகள் ஒன்றின்
நிலையானது x, y மற்றும் z செங்குத்து ஆய
அச்சுகளின் அடிப்படையில் வரையறை
செய்யப்படுகிறது எனக்கருதுக. இந்த ஆய அச்சு
எண்கள் நேரத்தைப் பொறுத்து மாற்றமடையும்
போது, துகள் இயக்கத்தில் உள்ளது எனக்கூறலாம்.
இருப்பினும் மூன்று ஆய அச்சுக்கூறு எண்களும்
நேரத்தைப் பொறுத்து மாற்றமடைய வேண்டிய
அவசியமில்லை. ஏதேனும் ஒன்று அல்லது இரண்டு
ஆய அச்சுக்கூறு எண்கள் நேரத்தைப் பொருத்து
மாற்றம் அடைந்தாலும், துகள் இயக்கத்தில் உள்ளது
எனக்கூறலாம். எனவே ஒரு பொருளின் இயக்கம்
கீழ்க்கண்டவாறு வகைப்படுத்தப்படுகிறது.

**(i) ஒருபரிமாண இயக்கம்**

துகள் ஒன்று நேர்க்கோட்டில் இயங்கினால்
அவ்வியக்கம் ஒருபரிமாண இயக்கம் எனப்படும்.
சில நேரங்களில் இவ்வியக்கம் நேர்க்கோட்டு
இயக்கம் (Linear motion / Rectilinear motion)
எனவும் அழைக்கப்படும். இவ்வகை இயக்கத்தில்
மூன்று செங்குத்து ஆய அச்சுகளில் ஏதேனும்
ஒரு ஆய அச்சுக்கூறு எண் மட்டுமே நேரத்தைப்
பொறுத்து மாற்றமடையும்.

எடுத்துக்காட்டாக, A புள்ளியில் இருந்து B
புள்ளிக்கு x திசையில் நகரும் பொருளின்
இயக்கம் படம் 2.8 இல் காட்டப்பட்டுள்ளது. இங்கு
x ஆய அச்சில் மட்டுமே மாற்றம் ஏற்படுகிறது
என்பதை கவனிக்கவும்.

**எடுத்துக்காட்டுகள்**

 நேரான இருப்புப்பாதையில் இயங்கும் இரயில்
வண்டி
 புவிஈர்ப்பு விசையால் தடையின்றி தானே
விழும் பொருள்

**(ii) இருபரிமாண இயக்கம்**

தளம் ஒன்றில் வளைவு பாதையில் இயங்கும்
துகளின் இயக்கத்தினை, இருபரிமாண
இயக்கம் என்று அழைக்கலாம். இவ்வகை
இயக்கத்தில் மூன்று செங்குத்து ஆய
அச்சுகளில் இரண்டு ஆய அச்சுகள் மட்டுமே
நேரத்தைப் பொருத்து மாற்றமடையும். துகள்
ஒன்று y-z தளத்தில் இயங்கும்போது x- ஆய
அச்சு எண்ணில் எவ்வித மாற்றமும் இல்லை
ஆனால் y மற்றும் z ஆய அச்சு எண்களில்
மாற்றம் ஏற்படுகிறது. இது படம் 2.9 யில்
காட்டப்பட்டுள்ளது.

**எடுத்துக்காட்டுகள்**

 கேரம் பலகையில் (Carrom board) இயங்கும்
வில்லை.
 அறை ஒன்றின் தளத்தில் அல்லது சுவற்றில்
ஊர்ந்து செல்லும் பூச்சி.
**(iii) முப்பரிமாண இயக்கம்**

முப்பரிமாண வெளியில் இயங்கும் துகளின்
இயக்கம், முப்பரிமாண இயக்கம் எனப்படும்.
இவ்வகை இயக்கத்தில் மூன்று ஆய
அச்சுக்கூறுகளும், நேரத்தைப் பொருத்து
மாற்றமடையும். துகளின் முப்பரிமாண
இயக்கத்தில், ஆய அச்சுக்கூறுகள் x, y மற்றும் z
ஆகிய மூன்றும் மாற்றமடையும்.

**எடுத்துக்காட்டுகள்**

 வானில் பறக்கும் பறவை
 ஒழுங்கற்ற முறையில் இயங்கும் வாயுமூலக்கூறுகள்
 வானில் பறக்கும் பட்டம்

 