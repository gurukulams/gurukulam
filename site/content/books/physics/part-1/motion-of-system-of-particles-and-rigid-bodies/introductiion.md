---
title: 'அறிமுகம்'
date: 2018-11-14T19:02:50-07:00
draft: false
weight: 1
extensions:
    - katex
---


அன்றாட வாழ்க்கையில் நாம் பயன்படுத்தும்
பொருட்களில் பெரும்பாலானவை அதிக
எண்ணிக்கை கொண்ட துகள்களால் ஆனதே.
இதற்கு முன் உள்ள அலகுகளில் பொருட்களின்
உருவ மற்றும் வடிவ அமைப்பைக் கருதாமல்,
அவற்றின் இயக்கத்தைப் பற்றிப் பயின்றோம்.
இதுவரை மிகப் பெரிய பொருளாக இருந்தாலும்
அதை ஒரு புள்ளிப் பொருளாக (Point object) மட்டுமே
கருதினோம். இந்த அலகில், பொருளின் உருவ
மற்றும் வடிவ அமைப்பிற்கு முக்கியத்துவம் கொடுக்க
உள்ளோம். பொதுவாகவே இத்தகைய பொருட்கள்
அதிக அளவிலான துகள்களால் ஆனவை. ஆகவே
அப் பொருள்கள் நகரும் போது அதை துகள்களால்
ஆன ஒரு தொகுப்பின் ஒட்டு மொத்த இயக்கமாகவே
கருதுகிறோம். இத்துகள்களால் ஆன அமைப்பினைக்
கணக்கில் கொள்ளும் போது, நிறை மையம் என்ற
கருத்தை நாம் வரையறுக்கலாம்.

இப்பெரிய (கனமான) பொருட்களின் மீது
செயல்படும் விசைகள் அக மற்றும் புற விசைகள்
என வகைப்படுத்தப்படுகின்றன. பொருளின்
அமைப்பிற்குள் உள்ள துகள்களுக்கிடையே
செயல்படும் விசையை அகவிசை என்கிறோம்.
வெளிப்புறத்தில் இருந்து துகள்கள் அடங்கிய
அமைப்பின் மீது செயல்படும் விசையை புற விசை
என்கிறோம். இப்பகுதியில், துகள்களினால் ஆன
அமைப்புகளைக் கொண்டு உருவாக்கும் திண்மப்
பொருட்களைப் பற்றிப் படிக்க உள்ளோம். ஒரு
பொருளின் மீது எத்தகைய புறவிசை செயல்பட்டா லும்,
அது தனது பரிமாணத்தையோ, உருவ
அமைப்பையோ மாற்றாமல் இருக்குமேயானால்
அப்பொருள் திண்மப்பொருள் எனப்படும். அதாவது
புறவிசைகள் செயல்படும் போதும் திண்மப்
பொருளின் அணுவிடைத் தொலைவு மாறாது.
ஆனால் நடைமுறையில் முழுமையான திண்மப்
பொருள் என்பது கிடையாது. ஏனெனில் விசை
செயல்படும் போ து அனைத்துப் பொ ருட்களுமே தனது
வடிவத்தையோ அல்லது உருவ அமைப்பையோ
மாற்றிக் கொள்கின்றன. இந்த அலகில் திண்மப பொருட்களில் ஏற்படும் உருவ மாற்றத்தைப்
புறக்கணிக்கத்தக்கதாக எடுத்துக்கொள்கிறோம்.
அலகு 7 இல் திடப்பொருட்களின் மீட்சியியல் என்ற
தலைப்பின் கீழ் பொருட்களின் மீதான உருவ
மாற்றத்தைப் பற்றித் தனியாகப் பயில உள்ளோம்.

#### நிறை மையம் (CENTRE OF MASS)
இயங்கும் திண்மப் பொருளொன்றில் உள்ள
அனைத்துத் துகள்களும் ஒரே பாதையில்
இயங்குவதில்லை. இயக்கத்தின் வகையைப்
பொருத்து ஒவ்வொரு துகளும் வெவ்வேறான
பாதையை மேற்கொள்ளும். எடுத்துக்காட்டாக,
ஒரு பரப்பில் உருளும் சக்கரத்தில், மையத்தின்
பாதையும், மற்ற புள்ளிகளின் பாதையும்
வெவ்வேறாக இருக்கும். இந்த அலகில்
திண்மப்பொருளின் இடப்பெயர்வு மற்றும் சுழல்
இயக்கங்களைப் பற்றியும் இவை இரண்டும்
இணைந்த இயக்கத்தைப் பற்றியும் விரிவாகப்
படிக்க உள்ளோம்.

#### திண்மப் பொருளின் நிறை மையம
பொருளொன்று (கிரிக்கெட் மட்டை-bat) காற்றில்
குறிப்பிட்ட கோணத்தில் எறியப்ப டும் போது
நிறைமையம் செல்லும் பாதை படம் 5.1 இல்
காட்டப்பட்டுள்ளது. மட்டையின் அனைத்துப்
புள்ளிகளும் பரவளையப் பாதையை
மேற்கொள்கின்றனவா?. உண்மையில் ஒரே ஒரு
புள்ளி மட்டுமே பரவளையப் பாதையையும் மற்ற
புள்ளிகள்வெவ்வேறு பாதையையும் மேற்கொள்ளும்.

![relation](/books/physics/part-1/unit-5/5.1.png "")

பரவளையப் பாதையை மேற்கொள்ளும்
அக்குறிப்பிட்ட புள்ளியே பொருளின் நிறை மையம்
என்றழைக்கப்படுகிறது. இவ்வியக்கமானது
தனித்து எறியப்பட்ட புள்ளிப்பொருளின்
இயக்கத்தை ஒத்திருக்கும். பொருளொன்றின் ஒட்டு
மொத்த நிறையும் செறிந்திருப்பத ாகத் தோன்றும்
புள்ளியானது பொருளின் நிறை மையம் என
வரையறுக்கப்படுகிறது. ஆகவே இப்புள்ளியானது
ஒட்டு மொத்தப் பொருளையும் குறிக்கிறது.

ஒழுங்கான வடிவம் மற்றும் சீரான நிறையைப்
பெற்றிருக்கும் பொருட்களில் நிறைமையமானது
பொருளின் வடிவியல் மையத்தில்(Geometric centre)
அமைந்திருக்கும். எடுத்துக்காட்டாக வட்டம் மற்றும்
கோளப் பொருட்களுக்கு நிறை மையமானது அதன்
மையத்திலும், சதுரம் மற்றும் செவ்வக வடிவப்
பொருட்கள், கனசதுரம் மற்றும் கனசெவ்வகப்
பொருட்களுக்கு அவற்றின் மூலைவிட்டங்கள்
சந்திக்கும் புள்ளியிலும் நிறைமையம்
அமைந்திருக்கும். மற்ற பொருட்களுக்குச்
சிலமுறைகளைப் பயன்படுத்திக் காணலாம். நிறை
மையமானது பொருட்களின் உள்ளேயோ அல்லது
வெளியேயோ அமையலாம். 

#### பரவலாக அமைந்த புள்ளி நிறைகளின் நிறைமையம

ஒரு புள்ளி நிறை என்பது எவ்வித வடிவமும் அளவும்
இல்லாமல் சுழியற்ற நிறையைக் கொண்டதாக
அனுமானிக்கப்பட்ட ஒரு புள்ளியாகும். \\(m_1
, m_2, m_3. . . m_n \\)என்ற n புள்ளி நிறைகளைக் கொண்ட
தொகுப்பின் நிறை மையத்தைக் கண்டறிய,
முதலில் நாம் ஆதிப்புள்ளியையும் தகுந்த ஆய அச்சு
அமைப்பையும் தெரிவு செய்ய வேண்டும். படம்
5.2 இல் காட்டியுள்ள படி \\(x_1
, x_2, x_3. . . x_n \\) ஆகியவை x
அச்சில் புள்ளி நிறைகளின் ஆய அச்சு நிலைகளாகக்
கருதுவோம்.\\(x_{CM} \\)என்பது எல்லா புள்ளி நிறைகளின் நிறை மைய
நிலையின் x ஆயத் தொலைவு எனில், அதன்
சமன்பாட

{{< box>}}
\\(x_{CM}= \cfrac{\varSigma m_i x_i}{\varSigma m_i}\\)
{{< /box >}}

![](/books/physics/part-1/unit-5/5.2.png "")

இங்கு, \\(\varSigma m_i\\) என்பது எல்லாத் துகள்களின் மொத்த
நிறை. அதாவது, M என்பது \\(\varSigma m_i=M\\) ஆகும்.

{{< box>}}
\\(X_{CM}= \cfrac{\varSigma m_i x_i}{\varSigma m_i}\\)
{{< /box >}}

இதைப்போன்றே (படம் 5.2 இல் காட்டியுள்ளபடி)
பரவலாய் அமைந்துள்ள புள்ளி நிறைகளின் நிறை
மையத்திற்கான y, z ஆயத்தொலைவுகளையும்
நாம் கண்டறியலாம்.

{{< box>}}
\\(y_{CM}= \cfrac{\varSigma m_i y_i}{M}\\)


\\(z_{CM}= \cfrac{\varSigma m_i z_i}{M}\\)
{{< /box >}}

ஆகவே, கார்ட்டீசியன் ஆய அச்சு அமைப்பில்
இப்புள்ளி நிறைகளின் நிறை மையத்தின்
நிலை \\(x_{CM},y_{CM},z_{CM}\\) ஆகும். பொதுவாக,
நிறைமையத்தின் நிலையை வெக்டர்
வடிவிலேயே எழுதுகிறோம்.

{{< box>}}
\\(\bar{r}_{CM}= \cfrac{\varSigma m_i \bar{r}_i}{M}\\)
{{< /box >}}

இங்கு,\\(\bar{r}_{CM}= x_{CM} \hat{i} +y_{CM} \hat{j} +z_{CM} \hat{k}\\) என்பது
நிறை மையத்தின் நிலை வெக்டர் ஆகும். மேலும், 
\\(\bar{r}_i=x_i \hat{i} +y_j \hat{i}+z_k \hat{i} \\)
என்பது ஒரு குறிப்பிட்ட புள்ள நிறையின் நிலை வெக்டர் ஆகும். இங்க
\\(\hat{i},\hat{j},\hat{k}\\) என்பவை முறையே X, Y மற்றும் Z அச்சுகளின்
திசையில் அமைந்த ஓரலகு வெக்டர்கள் ஆகும்.

#### இருபுள்ளி நிறைகளின் நிறை மையம
நிறை மையத்திற்கான மேற்கண்ட சமன்பாட்டின்
மூலம், X அச்சில் முறையே \\(x_1\\) மற்றும்\\(x_2\\) தொலைவில்
அமைந்துள்ள \\(m_1, m_2\\) என்ற இரண்டு புள்ளி
நிறைகளின் நிறை மையத்தைக் கண்டறிவோம்.
இந்நேர்வில், ஆய அச்சு அமைப்பைப் பொருத்து
நிறை மையத்தின் நிலையைக் கீழ்க்கண்ட மூன்று
வழிகளில் காணலாம்.

(i) நிறைகள் நேர் X அச்சில் உள்ளபோது

படம் 5.3 (a) இல் காட்டப்பட்டுள்ளதைப் போல \\(m_1, m_2\\) 
என்ற நிறைகள் தன்னிச்சையாக எடுக்கப்பட்ட
ஆதிப்புள்ளியைப் பொருத்து நேர் X அச்சில்முறையே \\(x_1\\)
, மற்றும் \\(x_2\\) நிலைகளில் உள்ளதாக
எடுத்துக் கொள்வோம். நேர் X அச்சிலேயே \\(x_cm\\)
என்ற தொலைவில் அமைந்த நிறை மையத்தின்
சமன்பாடானத

{{< box>}}
\\(x_cm= \cfrac{ m_1 x_1 + m_2 x_2}{m_1+m_2}\\)
{{< /box >}}

(ii) நிறைகளில் ஏதேனும் ஒன்று ஆதியுடன் ஒன்றியுள்ளபோத

படம் 5.3 (b) இல் காட்டப்பட்டுள்ளவாறு ஏதேனும் ஒரு
நிறை ஆய அச்சின் ஆதிப்புள்ளியோடு ஒன்றியுள்ள
போது கணக்கீடானது இன்னும் எளிதாக்கப்படுகிறது.
புள்ளி நிறை \\(m_1\\) ஆதிப்புள்ளியோடு ஒன்றும்போது,
அதன் நிலை \\(x_1\\) சுழியாகிறது அதாவது,\\(x_1)
 = 0\\) எனவே,
 {{< box>}}
\\( x_cm= \cfrac{ m_1 (0) + m_2 x_2}{m_1+m_2}\\)
{{< /box >}}

இதை மேலும் எளிதாக்கும் போத
 {{< box>}}
\\( x_cm= \cfrac{m_2 x_2}{m_1+m_2}\\)
{{< /box >}}

(iii) நிறைமையமானது ஆதியுடன்
ஒன்றியுள்ளபோது
ஆய அச்சு அமைப்பின் ஆதிப்புள்ளியானது நிறை
மையத்தோடு ஒன்றியுள்ள போது \\( x_cm=0\\) மேலும்
படம் 5.3 (c) இல் காட்டியுள்ளபடி நிறை \\(x_1\\) ன்
நிலையானது எதிர்குறி X அச்சில் அமையும். எனவே
இதன் நிலை எதிர்குறியாக இருக்கும்.
 {{< box>}}
\\( 0= \cfrac{ m_1 (-x_1) + m_2 x_2}{m_1+m_2}\\)

\\( 0= m_1 (-x_1) + m_2 x_2\\)

\\(m_1 x_1 = m_2 x_2\\)
{{< /box >}}

மேலே கொடுக்கப்பட்டுள்ள சமன்பாடு
திருப்புதிறன்களின் தத்துவம் எனப்படுகிறது.
இதைப்பற்றி பிரிவு 5.3.3 இல் விரிவாகப் பயிலலாம்.

![](/books/physics/part-1/unit-5/5.3.png "")


### எடுத்துக்காட்டு 5.1
3 kg, 5 kg என்ற இரு புள்ளி நிறைகள் X அச்சில்
ஆதிப்புள்ளியிலிருந்து முறையே 4 m, 8 m என்ற
தொலைவில் உள்ளன. இரு புள்ளி நிறைகளின்
நிறை மையத்தின் நிலைகளை,
(i) ஆதிப்புள்ளியிலிருந்தும்
(ii) 3 kg நிறையிலிருந்தும் காண்க.
தீர்வு
\\(m_1= 3 kg, m_2 = 5 kg \\)என எடுத்துக் கொள்வோம்.
(i) ஆதிப்புள்ளியிலிருந்து நிறை மையத்தைக்
கண்டறிதல்

![](/books/physics/part-1/unit-5/5.4.png "")


புள்ளி நிறைகள் X அச்சில் ஆதிப்புள்ளியிலிருந்து
\\(x_1 = 4m, x_2 = 8m\\) என்ற தொலைவில் உள்ளன.
எனவே நிறை மையம்.

 {{< box>}}
 \\(x_cm= \cfrac{ m_1 x_1 + m_2 x_2}{m_1+m_2}\\)

\\(x_{cm}= \cfrac{ 3 x 4 + 5 x 8}{3+5}\\)

\\(x_{cm}= \cfrac{ 12+40}{8}\\)

\\(x_{cm}= \cfrac{ 52}{8} = 6.5m\\)
{{< /box >}}
ஆதிப்புள்ளியிலிருந்து நிறை மையம் 6.5 m
தொலைவில் அமைந்திருக்கும்.

(ii) 3 kg நிறையிலிருந்து நிறை மையத்தைக் கண்டறிதல்

3 kg நிறையை ஆதிப்புள்ளிக்கு X அச்சில்
இடமாற்றம் செய்வதாக கொள்வோம்.
ஆதிப்புள்ளியானது X அச்சில் 3 kg நிறையுள்ள
இடத்தில் எடுத்துக் கொள்ளப்படுகிறது. எனவே
3 kg புள்ளி நிறையின் நிலை சுழியாகும்
\\(x_1 = 0\\) மாற்றப்பட்ட ஆதிப் புள்ளியிலிருந்து 5 kg
நிறை 4 m தொலைவில் உள்ளது. \\(x_2
 = 4m\\)

 ![](/books/physics/part-1/unit-5/5.5.png "")

{{< box>}}
\\(x_cm= \cfrac{ m_1 x_1 + m_2 x_2}{m_1+m_2}\\)

\\(x_{cm}= \cfrac{ 3 x 0 + 5 x 4}{3+5}\\)

\\(x_{cm}= \cfrac{ 20}{8} = 2.5m\\)
{{< /box >}}

3 kg புள்ளி நிறையிலிருந்து 2.5 m தொலைவில்
(5 kg புள்ளி நிறையிலிருந்து 1.5 m தொலைவிலும்)
நிறை மையம் அமைந்துள்ளத

{{< box>}}
* இம்முடிவானது, நிறை மையம் அதிக
நிறைக்கு அருகில் உள்ளதைக் காட்டுகிறது.
* ஆதிப்புள்ளி நிறைமையத்தில் அமையுமாறு
கருதும்போது, திருப்புத் திறன்களின்
தத்துவத்தை ஒத்து அமைகிறது.
\\(m_1 x_1 + m_2 x_2\\); 3 × 2.5 = 5 × 1.5; 7.5 = 7.5
{{< /box >}}

நிகழ்வு (i) யை (ii) உடன் ஒப்பிடும் போது 3 kg
நிறையின் நிறைமையத்தினை 6.5 m லிருந்து 4
m ஐக் கழிக்க \\(x_cm\\) = 2.5 m எனவும் கண்டறியலாம்
இது நிகழ்வு (i) இன் நிறைமையத்தின்
நிலையிலேயே உள்ளத

### எடுத்துக்காட்டு 5.2

R ஆரமுடைய சீரான பரப்பு நிறை அடர்த்தி
கொண்ட வட்டத்தட்டிலிருந்து \\(\cfrac{R}{2}\\) ஆரமுடைய ஒரு
சிறு தட்டு வடிவப் பகுதி படத்தில் காட்டியுள்ளவாறு
வெட்டி எடுக்கப்படுகிறது. மீதமுள்ள பகுதியின்
நிறை மையத்தைக் கணக்கிடுக.

#### தீர்வு
வெட்டப்படாத வட்டத்தட்டின் நிறையானது
M என எடுத்துக் கொள்க. இதனுடைய நிறை
மையமானது வட்டத்தட்டின் வடிவியல் மையத்தில்
அமையும். இப்புள்ளியிலேயே ஆதிப்புள்ளியும்
ஒருங்கமைகிறது. 

வெட்டி எடுக்கப்பட்ட சிறு வட்டத்தட்டின் நிறை
m என்க. (அதன் நிறை மையம் ஆதிப்புள்ளிக்கு)
வலது புறத்தில் \\(\cfrac{R}{2}\\) என்ற தொலைவில் படத்தில்
காட்டியுள்ளவாறு அமைந்திருக்கும்.
எனவே வட்டத்தட்டின் மீதமுள்ள பகுதியின்
நிறை மையம் ஆதிப்புள்ளிக்கு இடது புறத்தில் X
தொலைவில் உள்ளதாக எடுத்துக் கொள்வோம்.
திருப்புத்திறன்களின் தத்துவத்திலிருந்து,
கீழ்கண்டவாறு எழுத முடியும

![](/books/physics/part-1/unit-5/5.6.png "")


{{< box>}}
\\((M-m)x =(m)\cfrac{R}{2}\\)

\\(x =\cfrac {(M-m)}{m}\cfrac{R}{2}\\)
{{< /box >}}

பரப்பு நிறை அடர்த்தி \\(\sigma = \cfrac{M}{\pi r_2}\\) என்பது ஓரலகு
பரப்பின் நிறை) எனில், சிறிய வட்டத் தட்டின் நிறை
(m) என்பத

{{< box>}}
m = பரப்பு நிறை அடர்த்தி x பரப்பு

\\(m= \sigma \lparen \cfrac{R}{2} \rparen ^{2}\\)

\\(m = \cfrac{M}{\pi r_2} \pi \lparen \cfrac{R}{2} \rparen ^{2} = \cfrac{M}{\pi r_2} \pi \cfrac{R^{2}}{4}=\cfrac{M}{4}\\)

x-ன் சமன்பாட்டில் m-ன் மதிப்பைப் பிரதியிட

\\(x=\cfrac{\cfrac{M}{4}}{\lparen M - \cfrac{M}{4}\rparen }  × \cfrac{R}{2}=\cfrac{\cfrac{M}{4}}{\lparen \cfrac{3M}{4}\rparen}  × \cfrac{R}{2}\\)

\\(x=\cfrac{R}{6}\\)
{{< /box >}}

மீதமுள்ள வட்டத் தட்டின் நிறைமையமானது
வட்டத் தட்டின் மையத்திற்கு இடப்புறம் \\(\cfrac{R}{6}\\
)என்ற தொலைவில் இருக்கும்.

* பெரிய வட்டத்தட்டிலிருந்து பொதுவான
மையத்தை (common centre) பொருத்து
சிறிய பகுதி வெட்டியெடுக்கப்பட்டால்
மீதமுள்ள வட்டத்தட்டின் நிறை மையம்
எங்கு அமையும்?

#### எடுத்துக்காட்டு 5.3

10 kg, 5 kg நிறையுடைய இரு புள்ளி நிறைகளின்
நிலை வெக்டர்கள் முறையே \\( (-3 \hat{i}+ 2\hat{j} + 4\hat{k})\\)m
, \\( (3 \bar{i}+ 6\hat{j} + 5\hat{k})\\)m ஆகும். நிறை மையத்தின்
நிலையைக் கண்டறியவும்.
##### தீர்வு:

\\(m_1 =10kg\\)

\\(m_2 =5 kg\\)

\\(\vec{r_1} =  (-3 \hat{i}+ 2\hat{j} + 4\hat{k})\\)m

\\(\vec{r_2} = (3 \bar{i}+ 6\hat{j} + 5\hat{k})\\)m

\\(\vec{r} = \cfrac{m_1 \vec{r_1} + m_2 \vec{r_2}}{m+1 + m_2}\\)

\\(\vec{r} = \cfrac{10 \vec{(-3 \hat{i}+ 2\hat{j} + 4\hat{k})} + 5 \vec{(3 \bar{i}+ 6\hat{j} + 5\hat{k})}}{10 + 5}\\)

\\(\therefore = \cfrac{ \vec{(-30 \hat{i}- 20\hat{j} - 40\hat{k})} + \vec{(15 \bar{i}+ 30\hat{j} + 25\hat{k})}}{15}\\)

\\(= \cfrac{ \vec{-15 \hat{i}+ 50\hat{j} + 65\hat{k}}}{15}\\)

\\(\vec{r} = (-\hat{i}+ \cfrac {10}{3}\hat{j} + \cfrac{13}{3}\hat{k})m\\)

\\(\vec{r}\\) என்பது நிறைமையத்தின் நிலை
வெக்டரைக் குறிக்கும்.

#### சீராகப் பரவியுள்ள நிறையின் நிறை மையம்
ஒரு பெரிய பொருளில் நிறையானது சீராக
பரவியுள்ளது எனில் அதில் ஒரு சிறிய நிறை
(∆m) ஆனது புள்ளி நிறையாக எடுத்துக்
கொள்ளப்படுகிறது. மேலும் அச்சிறிய துகள்களுடையஒரு பெரிய பொருளில் நிறையானது சீராக
பரவியுள்ளது எனில் அதில் ஒரு சிறிய நிறை
(∆m) ஆனது புள்ளி நிறையாக எடுத்துக்
கொள்ளப்படுகிறது. மேலும் அச்சிறிய துகள்களுடைய
நிறைகளின் கூட்டுத்தொகையினைக் கொண்டு
நிறைமையத்தின் ஆயத்தொலைவுகளுக்கான
சமன்பாட்டினைப் பெறலாம்.

\\(x_{CM}= \cfrac{\varSigma (\Delta m_i)x_i}{\varSigma (\Delta m_i)}\\)

\\(y_{CM}= \cfrac{\varSigma (\Delta m_i)y_i}{\varSigma (\Delta m_i)}\\)

\\(z_{CM}= \cfrac{\varSigma (\Delta m_i)z_i}{\varSigma (\Delta m_i)}\\)

மற்றொரு வகையில் அந்தச் சிறிய துகள்களின்
நிறையை மீநுண் (infinitesimally small)
மதிப்பாக (மிகச்சிறியது) (dm) கருதும்பொழுது
கூட்டுத்தொகையை கீழ்க்கண்டவாறு
தொகையீடாகக் கூறலாம்.

\\(x_{CM}= \cfrac{\int xdm}{\int dm}\\)

\\(y_{CM}= \cfrac{\int ydm}{\int dm}\\)

\\(z_{CM}= \cfrac{\int zdm}{\int dm}\\)

* மீநுண்மதிப்பளவு என்பது சுழியைநோக்கிச்
செல்லக்கூடிய மிக மிகச் சிறிய அளவாகும்.

#### எடுத்துக்காட்டு 5.4
M நிறையும் l நீளமும் கொண்ட சீரான நீள்
அடர்த்தி கொண்ட (uniform rod) தண்டின் நிறை
மையத்தைக் கண்க.
##### தீர்வு
M நிறையும் l நீளமும் உடைய ஒரு சீரான
நீள் அடர்த்தி கொண்ட தண்டினைக் (uniform
rod) கருதுக. அதன் ஒரு முனை படத்தில்
காட்டியுள்ளபடி ஆதிப்புள்ளியுடன் ஒன்றியிருப்பதாக
எடுத்துக்கொள்வோம். தண்டானது X அச்சில்
வைக்கப்பட்டுள்ளது. தண்டினுடைய நிறை

![](/books/physics/part-1/unit-5/5.7.png "")


மையத்தைக் கண்டறிய, ஆதிப்புள்ளியிலிருந்து x
தொலைவில் dx நீளமும் dm என்ற மீநுண் நிறையும்
கொண்ட சிறுபகுதியை எடுத்துக் கொள்வோம்.
தண்டின் நீள் அடர்த்தி (ஓரலகு நீளத்திற்கான
நிறை) \\(\Gamma= \cfrac{M}{l}\\)

சிறிய பகுதியின் நிறை \\(dm =\cfrac{M}{l}dx\\)  தண்டின்
நிறை மையத்திற்கான சமன்பாட்டை
கீழ்க்கண்டவாறு எழுதலாம்.

\\(x_{CM}= \cfrac{\int xdm}{\int dm}\\)

### pending formulas

நிலை \\(\frac{l}{2}\\)
என்பது தண்டின் வடிவியல் மையமாகும்.
இதிலிருந்து சீரான தண்டினைப் பொறுத்தவரை
அதன் வடிவியல் மையத்திலேயே (Geometric
centre) நிறை மையம் அமையும் என்ற முடிவிற்கு
வரலாம்.

#### நிறை மையத்தின் இயக்கம்
ஒரு திண்மப் பொருள் இயங்கும் போது, அதன்
நிறை மையமும் பொருளோடு சேர்ந்தே இயங்கும்.
நிறை மையத்தின் திசை வேகம் \\(v_{CM}\\) முடுக்கம்
\\(a_{CM}\\) போன்ற இயக்கவியல் அளவுகளைப் பெற,
நிறை மையத்தின் நிலையை தொடர் வகையீடு
செய்வதன்மூலம் பெறலாம். எளிமையாகக்
கணக்கிட, பொருள் X – அச்சில் மட்டும்
இயங்குவதாகக் கருதுவோம்.
சமன்பாடு 5.5 லிருந்து 

\\(\vec v_{CM}= \cfrac{d \vec x_{CM}}{dt}= \cfrac{\varSigma m_i (\cfrac{d \vec x_{i}}{dt})}{\varSigma m_i}\\)

\\(\vec v_{CM}= \cfrac{\varSigma m_i \vec v_{i}}{\varSigma m_i}\\)

\\(\vec a_{CM}= \cfrac{d}{dt} (\cfrac{d \vec x_{CM}}{dt}) =(\cfrac{d \vec v_{CM}}{dt} )=\cfrac {\varSigma m_i (\cfrac{d \vec v_{i}}{dt})}{\varSigma m_i}\\)

\\(\vec a_{CM}= \cfrac {\varSigma m_i \vec a_i}{\varSigma m_i}\\)

புறவிசைகள் இல்லாத போது, 
Fext = 0
அமைப்பின் தனித்தனியான துகள்கள்
அகவிசையினால் மட்டுமே இயக்கமோ
அல்லது இடப்பெயர்வோ அடையும். இது
நிறைமையத்தின் நிலையை பாதிக்காது.
அதாவது புறவிசை இல்லாதபோது நிறை
மையம் ஓய்வு நிலையிலோ அல்லது சீரான
இயக்கநிலையிலோ இருக்கும். எனவே நிறை
மையம் ஓய்வு நிலையில் இருக்கும் போது \\( (v_{CM})\\)
சுழியாகும். சீரான இயக்கத்தில் உள்ளபோது
நிறைமையத்தின் திசைவேகம் மாறிலியாக
இருக்கும். \\( (\vec v_{CM} or \vec v_{CM}=)\\) மாறிலி). இங்கே
நிறை மையமானது முடுக்கத்தினைக்
கொண்டிருக்காது \\( (\vec a_{CM}=0)\\) .
சமன்பாடு 5.7 மற்றும் 5.8 லிருந்து,

\\(\vec v_{CM}= \cfrac{\varSigma m_i \vec v_{i}}{\varSigma m_i}=0\\) அல்லது மாறிலி
\\(\vec a_{CM}= \cfrac{\varSigma m_i \vec a_{i}}{\varSigma m_i}=0\\) 

இங்கு ஒவ்வொரு துகளும் அகவிசையின்
காரணமாக அவற்றின் திசைவேகம் மற்றும்
முடுக்கத்துடன் இயங்குகின்றன.

புறவிசைகள் செயல்படும்போது \\((i.e. F_{ext} ≠ 0)\\),
நிறைமையத்தின் முடுக்கத்திற்கான சமன்பாட்டை
கீழ்க்கண்டவாறு பெறலாம்.

\\(\vec F_{ext}=(\varSigma m_i)\vec a_{CM}; \vec F_{ext}=M \vec a_{CM} ; \vec a_{CM}= \cfrac{\vec F_{ext}}{M} \\)

#### எடுத்துக்காட்டு 5.50 kg நிறையுள்ள ஒரு மனிதர் நிலையான
நீரின் பரப்பில் மிதந்து கொண்டிருக்கும் 300 kg
நிறையுடைய படகில் ஒரு முனையில் நின்று
கொண்டிருக்கிறார். அவர் தரையில் நிலையாக
உள்ள ஒருவரை பொருத்து படகின் மறுமுனையை
நோக்கி 2 m s-1 என்றமாறா திசைவேகத்தில் நடந்து
செல்கிறார். (a) நிலையான உற்றுநோக்குபவரை
பொருத்தும் (b) படகில் நடந்து கொண்டிருக்கும்
மனிதரைப் பொருத்தும்
படகின் திசைவேகம் என்ன?

![](/books/physics/part-1/unit-5/5.8.png "")


[தகவல்: படகுக்கும் மனிதருக்கும் இடையே
உராய்வு உள்ளது. ஆனால் படகுக்கும் நீருக்கும்
இடையே உராய்வு கிடையாது.]

* தீர்வு
மனிதரின் நிறை \\(m_1 = 50 kg\\)
படகின் நிறை \\(m_2 = 300 kg\\)
நிலையான உற்றுநோக்குபவரைப் பொருத்து:

மனிதர் நகரும் திசைவேகம் \\(v_1=2m s^{-1}\\) மேலும்
படகு நகரும் திசைவேகம் \\(v_2\\) (கண்டறியப்பட
வேண்டியது) என்க.

(i) தரையில் நிலையாக உள்ள
உற்றுந�ோக்குபவரைப் பொருத்து படகின்
திசைவேகத்தைக் கணக்கிடுதல்
அமைப்பின் மீது புறவிசைகள் செயல்படாதபோது,
படகு – மனித அமைப்பின் அகவிசையாக
செயல்படும் உராய்வின் காரணமாக மனிதன் -
படகு அமைப்பு (boat – man system) இயங்குகிறது.
ஆகவே நிறை மையத்தின் திசைவேகம் சுழியாகும்
\\(v_{CM}=0\\)
நிறைமையத்தின் சமன்பாடு (5.7) லிருந்து,

\\(0=\cfrac{\varSigma m_i \vec v_{i}}{\varSigma m_i}=\cfrac{m_1 v_1+m_2 v_2}{m_1 +m_2}\\)

\\(0=m_1 v_1+m_2 v_2\\)

\\(-m_2 v_2=m_1 v_1\\)

\\(v_2=-\cfrac{m_1}{m_2}v_1\\)

\\(v_2= -\cfrac{50}{300}×2= -\cfrac{100}{300}\\)

\\(v_2= -0.33 ms^{-1}\\)

இங்கே, நிலையாக உள்ள உற்றுநோக்குபவருக்கு
எதிர் திசையில் படகு செல்வதை எதிர்குறி
காட்டுகிறது.
(ii) நடக்கும் மனிதரைப் பொருத்து படகின்
திசைவேகத்தைக் கண்டறிதல் : படகின் சார்புத்
திசைவேகத்தை பின்வருமாறு கணக்கிடலாம்.
\\(v_{21}=(-0.33)-(2)\\)
\\(v_{21}=-2.33ms^{-1}\\)
மனிதர் தன்னுடைய வலப்புறம் நகரும்போது
படகு அவரின் இடதுபுறமாக நகர்வதை விடையில்
உள்ள எதிர்குறி காட்டுகிறது.

* நடக்கும் மனிதனைப்பொருத்து படகின்
சார்புத் திசைவேகத்தின் எண்மதிப்பானது,
நிலையாக உற்றுநோக்குபவரைப்
பொருத்து படகின் சார்புத் திசைவேகத்தின்
எண்மதிப்பை விட அதிகம்.
* நிலையாக உற்றுநோக்குபவருக்கும் படகில்
நடந்து செல்பவருக்கும் எதிர்திசையில்
படகு இயங்குவதால் இரு விடைகளும்
எதிர்குறியில் உள்ளன.

##### வெடித்தலின் நிறை மையம்
ஓய்வு நிலையிலோ அல்லது சீரான இயக்கத்திலோ
உள்ள பொருளின் அகவிசைகளினால் (internal
forces) வெடித்தல் நடைபெ றுகிறது எனில், அதன்
நிறை மையத்தின் நிலை பாதிக்கப்படுவதில்லை.
அது, அதே ஓய்வு நிலையிலோ அல்லது சீரான
திசைவேகத்திலோ இருக்கும். ஆனால்
வெடித்தபகுதிகளின் இயக்கவியல் அளவுகள்
(kinematic quantities) பாதிக்கப்படும். வெடித்தலானது
புறவிசைகளின் காரணமாக நிகழ்கிறது எனில்
நிறைமையம், மற்றும் வெடித்த பகுதிகள்
ஆகியவற்றின் இயக்கவியல் அளவுகள் பாதிக்கப்படும்.

#### எடுத்துக்காட்டு 5.6
5 kg நிறையுள்ள எறியமானது, (projectile) அது
இயக்கத்தில் உள்ளபோதே தானாக வெடித்து இரு
கூறுகளாகப் பிரிகிறது. அதில் 3 kg நிறையுடைய
ஒரு கூறானது, வீச்சின் நான்கில் மூன்று பங்கு
\\( (\cfrac{3}{4}R )\\) தொலைவில் விழுகிறது. மற்றொரு கூறு
எங்கு விழும்?

**தீர்வு**
புறவிசைகளின் துணையின்றி தானாக
வெடிப்பதால் எறியத்தின் நிறை மையம்
பாதிக்கப்படாது. மேலும் நிறைமையமானது
தொடர்ந்து பரவளையப் பாதையிலேயே செல்லும்.
ஆனால் அதன் கூறுகளானது பரவளையப்
பாதையை மேற்கொள்ளாது. கூறுகள் அனைத்தும்
தரையில் விழும்போது நிறைமையம் எறியப்பட்ட
புள்ளியிலிருந்து படத்தில் காட்டப்பட்டதுபோல் R
தொலைவை (நெடுக்கம்) அடைகிறது. ஆகவே
மையமானது எறி புள்ளியிலிருந்து R தொலைவில்
(நெடுக்கம்) அமைந்திருக்கும்.

![](/books/physics/part-1/unit-5/5.9.png "")

நிறைமையத்தின் இறுதி நிலையை
ஆதி புள்ளியாக எடுத்துக் கொண்டால்,
திருப்புத்திறன்களின் தத்துவத்தின் படி

\\(m_1 x_1=m_2 x_2\\)

இங்கு, \\(m_1
= 3 kg, m_2= 2 kg, x1 =3\cfrac{1}{4}R =2 × d; d= \cfrac{3}{8}R\\) 

எறி புள்ளிக்கும் 2 kg நிறை விழுந்துள்ள புள்ளிக்கும்
இடையேயுள்ள தொலைவு R+d.

\\(R + = d R + \cfrac{3}{8}R= \cfrac{11}{8}R=1.375R\\)
எனவே 2 kg நிறையுடைய மற்றொரு கூறானது
எறிபுள்ளியிலிருந்து 1.375 R என்ற தொலைவில்
விழுகிறது. (இங்கு R என்பது எறிபொருளின்
கிடைத்தள நெடுக்கமாகும்)