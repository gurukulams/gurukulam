---
title: 'Introduction'
date: 2018-11-14T19:02:50-07:00
draft: false
weight: 1
extensions:
    - katex
---


இயற்பியல், அடிப்படையில் ஒரு சோதனை
அடிப்படையிலான அறிவியல் (Experimental Science)
ஆகும். இது சோதனை மற்றும் கணிதம் என்ற
இரண்டு தூண்களின் மீது நிலை நிறுத்தப்பட்டுள்ளது.
இரண்டாயிரத்து முன்னூறு ஆண்டுகளுக்கு
முன்னர் கிரேக்க நூலகர் இராட்டோஸ்தெனிஸ்
(Eratosthenes) என்பவர் புவியின் ஆரத்தை
அளவீடு செய்தார். மிக நீண்ட இடைவெளிக்குப்
பின்னர், 20ஆம் நூற்றாண்டின் துவக்கத்தில்தான்
அணுவின் அளவு அளவீடு செய்யப்பட்டது.
இயற்பியலின் மையக்கருத்தாக இயக்கம்

உள்ளது. அணுத்துகள்களின் இயக்கத்திலிருந்து,
பிரபஞ்சத்தில் உள்ள க ோள்களின் இயக்கம் வரை
இயற்கையின் அனைத்து நிலைகளிலும் இயக்கம்
இருக்கிறது. சுருங்கக்கூறின் முழு பிரபஞ்சமே
பல்வேறு வகையான இயக்கங்களின் தொகுப்பாக
உள்ளது. இந்த பல்வே று வகையான இயக்கங்களும்
கணித மொழியில் விவரிக்கப்பட்டுள்ளன.

பொருள் எவ்வாறு இயங்குகிறது? எவ்வளவு
வேகமாக அல்லது மெதுவாக இயங்குகிறது?
எடுத்துக்காட்டாக, பத்து தடகளவீரர்கள் ஓர்
ஓட்டப்பந்தயத்தில் ஓடுகின்றனர் ஆனால்,
அனைவரும் ஒரே வேகத்தில் ஓடுவதில்லை.
அவர்களின் ஓட்டத்தினை நாம் நடைமுறையில்
பயன்படுத்தும் வார்த்தைகளான மிக வேகமாக,

வேகமாக, மெதுவாக, மிக மெதுவாக என்பன
போன்ற வார்த்தைகளைக் கொண்டு அளவீடு செய்ய
இயலாது. அளவீடு செய்வது என்றால் ஒவ்வொரு
வீரரின் ஓட்டத்திற்கும் எண்களை வழங்கி,
அவ்வெண்களை ஒப்பீடு செய்வதன் மூலம் ஒரு
வீரரின் ஒட்டத்தினை மற்ற வீரர்களின் ஓட்டத்தோடு
ஒப்பிட்டுப் பார்க்க முடியும்.

இந்த அலகில், இயக்கத்தினை எண்மதிப்பு
மற்றும் திசையின் அடிப்படையில் பகுத்துப்
பார்ப்பதற்குத் தேவையான அடிப்படை
கணிதவியல் முறைகள் விளக்கப்பட்டுள்ளன.
இயக்கத்தினை ஏற்படுத்தும் விசையைக் கருத்தில்
கொள்ளாமல் இயக்கத்தைப் பற்றி மட்டும் கூறுவது
இயக்கவியல் (Kinematics) ஆகும். கினமா
(Kinema) என்ற கிரேக்க வார்த்தையின் பொருள்
இயக்கமாகும். இயக்கவியலை இயங்கியல்
என்றும் அழைக்கலாம்.