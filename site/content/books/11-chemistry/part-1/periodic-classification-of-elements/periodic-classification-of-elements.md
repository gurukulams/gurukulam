---
title: 'Periodic Classification Of Elements'
date: 2018-11-14T19:02:50-07:00
draft: false
weight: 3
markup: mmark
extensions:
    - katex
---


#### கற்றலின் நோக்கங்கள்:

இந்த பாடப்பகுதியினைக்
கற்றறிந்த பின்னர்,
* தனிமவரிசை அட்டவணை உருவாக்கப்பட்டதன்
வளர்ச்சியினை மீட்டறிதல்
* மோஸ்லேயின் ஆய்வு மற்றும் நவீன ஆவர்த்தன
விதியினை விளக்குதல்
* தனிமங்களை, தொகுதிகளாகப் பிரிக்கும்
கோட்பாட்டினை கூறுதல்
* 100 விட அதிக அணு எண்ணைக் கொண்டுள்ள
தனிமங்களுக்கு IUPAC முறையின் அடிப்படையில்
பெயரிடுதல்
* தனிமங்களை s, p, d மற்றும் f தொகுதி தனிமங்கள்
என வகைப்படுத்துதல்
* ஆவர்த்தனத் தொடர்பினை அறிந்துணர்தல் மேலும்
அணு ஆரம், அயனியாக்கும் ஆற்றல் முதலிய
ஆவர்த்தனப் பண்புகளில் ஏற்படும் மாறுபாடுகளை
விவரித்தல்
* ஆவர்த்தனப் பண்புகளில் எதிர்நோக்கப்படும்
தொடர்பில் உள்ள முரண்பாடுகளை விளக்குதல்
* ஸ்லேட்டர் விதியினைப் பயன்படுத்தி செயலுறு
அணுக்கரு மின்சுமையினைக் கணக்கிடுதல்.
* பௌலிங் முறையினைப் பயன்படுத்தி அயனி
ஆரத்தினைக் கணக்கிடுதல்
* தனிம வரிசை அட்டவணையில், ஒரு தனிமம்
பெற்றிருக்கவேண்டிய இடத்தினை தீர்மானித்தல்
* இரண்டாம் வரிசை தனிமங்களின் முரண்பட்ட
பண்புகள் மற்றும் மூலைவிட்டத் தொடர்பினை
விளக்குதல்.
ஆகிய திறன்களை மாணவர்கள் பெற இயலும்.

#### பாட அறிமுகம் ####
இயற்கையில் கிடைக்கும் நூற்றுக்கும்
குறைவான தனிமங்களிலிருந்தே உருவான
பல்வேறு இயைபுகள் மற்றும் பண்புகளைக்
கொண்ட பல மில்லியன் வேதிச்சேர்மங்கள்
இப்புவியில் காணப்படுகின்றன.
தனிமங்கள் கண்டறியப்பட்ட நிகழ்வு,
மனித நாகரீக வளர்ச்சியுடன் தொடர்புபடுத்தக்
கூடியது. கற்காலத்தில் மனிதர்கள் த ங்கள்
தேவைகளுக்காக சில உலோகங்களை
அவைகள் தனிமங்கள் என்று
அறிந்திருக்காமலேயே பயன்படுத்தினார்கள்.

பின்னர், விரைவிலேயே தாதுக்களிலிருந்து
தனிமங்களைப் பிரித்தெடுத்தல் மற்றும் அதனை
தங்கள் தினசரி வாழ்வில் பயன்படுத்துதலை
அறிந்து கொண்டார்கள். காலப்போக்கில்,
அதிக எண்ணிக்கையிலான த னிமங்கள்
கண்டறியப்பட்டன. பல்வேறு சோதனை
ஆய்வுகளின் அடிப்படையில், பிரான்ஸ்
நாட்டைச் சார்ந்த லவாய்சியர் 23 தனிமங்கள்
கொண்ட முதல் வேதி தனிமங்களின்
பட்டியலினை 1789–ல் வெளியிட்டார்.

இவர் பொருட்களை தனிமங்களின் நான்கு
வகை தொகுப்புகளாக வகைப்படுத்தினார்.
அவையாவன; அமிலத்தை உருவாக்கும்
தனிமங்கள், வாயுக்களை ஒத்த தனிமங்கள்,
உலோகதனிமங்கள் மற்றும் புவியின்
புறபரப்புத் தனிமங்கள்.
அட்டவணை - 3.1- லவாய்சியர் அட்டவணை

{.table}
| அமிலத்தை உருவாக்கும் தனிமங்கள் |  வாயுக்களை ஒத்த தனிமங்கள்|
|---|---|
| கந்தகம் (sulphur) | ஒளி (light) | 
| பாஸ்பரஸ்(phosphorus) | வெப்பம் caloric (heat) |
| மரக்கரி charcoal(carbon) | ஆக்சிஜன் oxygen,நைட்ரஜன் azote(nitrogen),ஹைட்ரஜன்(hydrogen) |


{.table}
| உலோகதனிமங்கள் |  புவிப்பரப்புத்தனிமங்கள்|
|---|---|
| கோபால்ட்,பாதரசம்,வெள்ளீயம், (cobolt, mercury, tin) | சுட்ட சுண்ணாம்பு lime (calcium oxide) | 
| தாமிரம், நிக்கல், இரும்பு (copper, nickel, iron | மெக்னீசியம் ஆக்ஸைடு magnesia (magnesium oxide) |
| தங்கம், காரீயம்,வெள்ளி,துத்தநாகம், (gold, lead, silver, zinc) | பேரீயம் சல்பேட், barytes (barium sulphate) |
| மாங்கனீசு, டங்ஸ்டன், (manganese, tungsten) |  அலுமினியம் ஆக்ஸைடு, argilla (aluminium oxide) |
| பிளாட்டினம், platina (platinum) | சிலிக்கன் டை ஆக்ஸைடு, silex (silicon dioxide) |

** 3.1 தனிமங்களை வகைப்படுத்துதல் **

19 ஆம் நூற்றாண்டில், அறிவியல் அறிஞர்கள்  பல்வேறு தனிமங்களைப் பிரித்தெடுத்தனர். இதன்மூலம் கண்டறியப்பட்ட தனிமங்களின்  எண்ணிக்கை  அதிகரித்தது.  
தற்போது நாம் 118 தனிமங்களைக் கண்டறியப் பெற்றிருக்கின்றோம்.  இந்த 118 தனிமங்களில்
அணு எண்  1 முதல் 92 வரையுள்ள  தொண்ணூற்று இரண்டு தனிமங்களும் இயற்கையில்
கிடைக்கின்றன.    இவற்றில் சில தனிமங்களுக்கிடைய சில  பண்புகளில் ஒற்றுமைத் 
தன்மை  உள்ளதை  அறிவியல் அறிஞர்கள்  கண்டறிந்தனர்.   இக்கண்டுபிடிப்பானது,
தனிமங்களை  அவற்றின்  பண்புகளின்  அடிப்படையில் வகைப்படுத்தலாம் என்ற கருத்து
உருவாக காரணமாக அமைந்தது.  தனிமங்களை  அதிகம் பயன்படுத்துவதற்கு, அதனை
வகைப்படுத்துதல், நன்மை தரத்தக்கதாக அமையும்.  தனிமங்களை  வகைப்படுத்துவதற்கு
பல்வேறு முயற்சிகள் மேற்கொள்ளப்பட்டன.  எனினும் அணுநிறையின் அடிப்படையிலான 
வகைப்பாடு, தனிம வரிசை அட்டவணையினை சரியான  வடிவில் உருவாக்குவதற்கு
வழிவகை செய்தது.

1817 –ல், J.W. டாபரீனர், வேதிப்பண்புகளில் ஒத்துள்ள  குளோரின், புரோமின், அயோடின் 
போன்ற தனிமங்களை மூன்று தனிமங்கள் கொண்ட ஒரு குழுவாக வகைப்படுத்தினார்.  இதனை
அவர் மும்மைத் தொகுதி (triads) என அழைத்தார்.  மும்மைத் தொகுதியில் நடுவில் உள்ள தனிமத்தின் 
அணு நிறையானது, மற்ற இரு தனிமங்களின்  அணு நிறைகளின்  கூட்டுச் சாராசரிக்கு ஏறத்தாழ
சமமாக இருந்தது.   எனினும் குறிப்பிட்ட  சில தனிமங்களை  மட்டுமே  மும்மைத்  தொகுதிகளாக
வகைப்படுத்த முடிந்தது.  ஏறத்தாழ ஒத்த அணு நிறைகளைப் பெற்றுள்ள [Fe, Co, Ni], [Ru, Rh, Pd],
[Os, Ir, Pt] போன்ற மும்மைத் தொகுதிகளுக்கு இவ்வகைப்பாட்டுக் கொள்கையினைப் பயன்படுத்த
இயலவில்லை.


{.table}
| வ.எண் | மும்மைத் தொகுதியில் உள்ள தனிமங்கள்| நடுவில் உள்ள தனிமத்தின் அணு நிறை | மற்ற இரு தனிமங்களின் அணு நிறைகளின் கூட்டுச் சராசரி |
|:---:|:---:|:---:|:---:|
|1 | Li, Na, K | 23 |\\( \dfrac { 7+ 39}{2} = 23 \\) |
|2 | Cl, Br, I | 80 |\\( \dfrac { 35.5+ 127}{2} = 81.25 \\) |
|3 | Ca, Sr, Ba |88 |\\( \dfrac {40+137}{2} = 88.5 \\) |

1862 –ல், A.E.B.டி சான்கோர்டாய்ஸ், தனிமங்களின் பண்புகள், அவற்றின் அணுநிறையோடு
கொண்டுள்ள ஒரு தொடர்பினை எடுத்துக் கூறினார். அவரது கூற்றுப்படி, பொருட்களின் பண்புகள்
அவற்றின் எண்களின் பண்புகளோடு தொடர்புடையது. இவர் அணு நிறையினை குறிப்பிட
‘எண்கள்’ என்ற வார்த்தையினைப் பயன்படுத்தினார். அடிப்பக்க சுற்றளவில் 16 அலகுகள் உடைய ஒரு உருளையின் செங்குத்து மைய அச்சிற்கு 450 கோணத்தில் ஒரு சுருளை (helix) அவர் உருவாக்கினார். உருளையின் மேற்பரப்பில் அச்சுருளின் வழியே தனிமங்களை, அவற்றின் அணு
நிறைகளின் ஏறுவரிசையில் குறித்தார். சுருளின் ஒரு முழுச்சுற்று, அணுநிறை 16 அதிகரிப்பதற்குச்
சமம். உருளையின் மேற்பரப்பில் சம இடைவெளிகளுடன் வரையப்பட்ட பதினாறு செங்குத்துக்
கோடுகளில், ஒரே செங்குத்துக் கோட்டில் அமைந்துள்ள தனிமங்கள் ஒத்தப் பண்புகளைக்
கொண்டிருந்தன. தனிம வரிசை அட்டவணையை உருவாக்குவது தொடர்பான முயற்சிகளில்
முதல் குறிப்பிடத்தக்க முயற்சி இதுவாகும். எனினும் இது அதிகளவில் கவனத்தை ஈர்ப்பதாக
அமைந்திருக்கவில்லை.

1864 –ல் J. நியூலண்ட் என்பவர் தனிமங்களை வகைப்படுத்தும் பொருட்டு, எண்ம
விதியினை முன் மொழிந்தார். தனிமங்களை அவற்றின் அணு நிறைகளின் ஏறுவரிசையில்
அமைக்கும் போது, ஒவ்வொரு எட்டாவது தனிமத்தினுடைய பண்பும், முதலாவது தனிமத்தின்
பண்புடன் ஒத்திருந்தது. இவ்விதி கால்சியம் வரையிலான இலேசான தனிமங்களுக்கு மட்டுமே
சரியாக பொருந்தியது.

![chemistry](/books/chemistry/part-1/Periodic Classification of Elements/Table3.3.png " ")

####  3.1.1 மெண்டலீஃபின் வகைப்பாடு ####

1868 –ல் லோதர் மேயர், தற்போதுள்ள நவீன ஆவர்த்தன அட்டவணையினை ஒத்த ஒரு
தனிம வரிசை அட்டவணையை உருவாக்கினார். இயற்பண்புகளான அணுபருமன், உருகுநிலை
மற்றும் கொதிநிலை போன்றவற்றை, அணுக்களின் அணுநிறைக்கு எதிராக வரைபடத்தில்
குறித்தபோது, அப்பண்புகளில் ஆவர்த்தன தன்மை காணப்படுவதை இவர் கண்டறிந்தார்.
	 இதே காலகட்டத்தில், டிமிரிட்டி மெண்டலீஃப் தனியே ஒரு கருத்தினை முன்மொழிந்தார்.
அது “தனிமங்களின் பண்புகள் அவற்றின் அணுநிறைகளின் ஆவர்த்தன சார்பாக அமைகின்றன,”
என்பதாகும். இக்கூற்று ஆவர்த்தன விதி என அழைக்கப்படுகிறது. அக்காலத்தில் அறியப்பட்டிருந்த
70 தனிமங்களை அவற்றின் அணு நிறைகளின் ஏறுவரிசையில் பல செங்குத்து தொகுதிகளாக
வகைப்படுத்தினார். இவ்வாறாக, ஆவர்த்தன விதியின் அடிப்படையில் மெண்டலீஃப், முதன்
முதலாக ஆவர்த்தன அட்டவணையினைக் கட்டமைத்தார்.

![chemistry](/books/chemistry/part-1/Periodic Classification of Elements/Table3.4.png " ")

மெண்டலீஃபின் ஆவர்த்தன அட்டவணையில் உள்ளவாறு, தகுந்த பண்புகளைக் கொண்ட
தனிமங்கள் அந்நேரத்தில் கண்டறியப்படாத நிலையில் அவற்றிற்கென வெற்றிடங்களை
விட்டிருந்தார். அவரும் மற்ற அறிஞர்களும் இடம் விடப்பட்ட தனிமங்கள் பெற்றிருக்க வேண்டிய
இயற்பியல் மற்றும் வேதிப்பண்புகளை நிர்ணயித்தனர். பின்னாளில் கண்டறியப்பட்ட
தனிமங்களின் பண்புகள் ஏற்கனவே இடம் விடப்பட்ட தனிமங்களுக்கென நிர்ணயிக்கப்பட்ட
பண்புகளோடு ஒத்துக் காணப்பட்டன.
	 எடுத்துக்காட்டாக, தொகுதி III ஐச் சார்ந்த காலியம் (Ga) மற்றும் தொகுதி IV ஐச் சார்ந்த
ஜெர்மானியம்(Ge) ஆகியவை அக்காலத்தில் கண்டறியப்பட்டிருக்கவில்லை. ஆனால், மெண்டலீஃப்
அவைகள் இருப்பதற்கான சாத்தியக் கூறினையும், அவற்றின் பண்புகளையும் நிர்ணயித்திருந்தார்.
அவர் நிர்ணயித்திருந்த பண்புகளை பெற்ற தனிமங்களுக்கு (eka – aluminium) மற்றும்
(eka – silicon) என பெயரிட்டார்.
சரியான தனிமங்கள் கண்டறியப்பட்ட பின்னர்,அவைகளின் பண்புகள், மெண்டலீஃப்பினால்
முன் கூட்டியே நிர்ணயிக்கப்பட்ட பண்புகளுடன் ஏறத்தாழ ஒத்திருந்தன. (அட்டவணை 3.5)

![chemistry](/books/chemistry/part-1/Periodic Classification of Elements/Table3.5.png " ")

#### 3.1.2 மெண்டலீஃபின்ஆவர்த்தன அட்டவணையில் உள்ள முரண்பாடுகள் #### 
ஒத்த பண்புகளை உடைய தனிமங்கள் வெவ்வேறு தொகுதிகளிலும், வெவ்வேறு
பண்புகளுடைய தனிமங்கள் ஒரே தொகுதியிலும் வைக்கப்பட்டிருந்தன. இதைப் போலவே
ஆவர்த்தன விதிக்கு முரணாக, அதிக அணு நிறையுள்ள தனிமமானது குறைவான அணு
நிறையுள்ள தனிமத்திற்கு முன்னதாகவே வைக்கப்பட்டிருந்தது.
	 எடுத்துக்காட்டாக டெலூரியம்( 127.6) ஆறாவது (VI) தொகுதியிலும், அயோடின் (127) ஏழாவது
(VII) தொகுதியிலும் வைக்கப்பட்டிருந்தன.  \\( ^{58.7}Ni_{28}  –க்கு முன்னதாக   ^{59}Co_{27}  \\)  வைக்கப்பட்டிருந்தது.

#### 3.2 மோஸ்லே ஆய்வும், நவீன ஆவர்த்தன விதியும் ####
1913-ல், ஹென்றி மோஸ்லே, பல்வேறு தனிமங்களை அதிக ஆற்றலுடைய
எலக்ட்ரான்களைக் கொண்டுமோதச் செய்துஅதன் மூலம்உருவான சிறப்புX கதிர்நிறமாலையினை
ஆய்வு செய்தார். இதில் தனிமங்களின் அணுஎண்ணிற்கும் உமிழப்பட்ட சிறப்பு X – கதிர்களின்
அதிர்வெண்ணிற்கும் நேர்கோட்டுத் தொடர்பு இருப்பதை அவர் கண்டறிந்தார். இத்தொடர்பினை
பின்வருமாறு குறிப்பிட்டார்.

\\( \sqrtυ =a(Z-b) \\)

இங்கு ν என்பது ‘Z’ என்ற அணு எண் கொண்ட தனிமத்தினால் உமிழப்பட்ட ‘X’ கதிரின் அதிர்வெண். ‘a’ மற்றும் ‘b’ ஆகியன மாறிலிகள். மேலும் அனைத்துத் தனிமங்களுக்கும் ‘a’ மற்றும் ‘b’ ஆகியன ஒரே மதிப்புகளைப் பெற்றிருக்கும்.υ மற்றும்Z க்குஇடையேயான வரைபடம்ஒரு நேர்கோட்டினைத் தரும்.இத்தொடர்பினைப் பயன்படுத்தி புதிய தனிமம் ஒன்று வெளியிடும் சிறப்பு X-கதிரின் அதிர்வெண்ணைக் கொண்டு,
அத்தனிமத்தின் அணு எண்ணைக் கண்டறிய இயலும்.

மோஸ்லேயின் இந்த ஆய்வின் படி, நவீன ஆவர்த்தன விதி உருவாக்கப்பட்டது.
இவ்விதியின்படி “தனிமங்களின் இயற் மற்றும் வேதிப்பண்புகள் அவற்றின் அணுஎண்களின்
ஆவர்த்தன சார்பாக அமைகின்றன.” இக்கூற்று நவீன ஆவர்த்தன விதி என்றழைக்கப்படுகிறது.
இவ்விதியின் அடிப்படையில், தனிமங்கள் அவற்றின் அணுஎண்களின் ஏறுவரிசையில்
வரிசைபடுத்தப்பட்டன. இம்முறையில் வரிசைப்படுத்தப்படும்பொழுது ஒரு குறிப்பிட்ட இடைவெளிக்கு
பின்னர் ஒத்த பண்புகளை கொண்ட தனிமங்கள் இடம்பெறுகின்றன என்று அறிய முடிந்தது.
இவ்வாறு சீரான இடைவெளிகளில் தனிமங்கள் அவற்றின் இயற் மற்றும் வேதிப்பண்புகளில்
ஒத்திருப்பது ஆவர்த்தன தன்மை என்றழைக்கப்படுகிறது.


#### 3.2.1 நவீன ஆவர்த்தன அட்டவணை ####

தனிமங்களின் இயற் மற்றும் வேதிப்பண்புகள், அத்தனிமங்களின் வெளிக்கூட்டில்
காணப்படும் எலக்ட்ரான் அமைப்போடு தொடர்புடையது. வெவ்வேறு தனிமங்கள் தங்களது
வெளிக்கூட்டில் ஒத்த எலக்ட்ரான் அமைப்பினை பெற்றிருப்பின், அவற்றின் பண்புகளும்
ஒத்திருக்கும். எடுத்துக்காட்டாக தங்களின் இணைதிறக்கூட்டில் உள்ள s ஆர்பிட்டாலில் ஒரு
எலக்ட்ரானைப் பெற்றுள்ள தனிமங்கள் அவைகளின் இயற் மற்றும் வேதிப் பண்புகளில் ஒத்துக்
காணப்படுகின்றன. நவீன ஆவர்த்தன அட்டவணையில் இத்தனிமங்கள் அனைத்தும் ஒன்றாக
ஒரே தொகுதியில் ஒருங்கிணைக்கப்பட்டு முதல் தொகுதி தனிமங்கள் என அழைக்கப்படுகின்றன.

![chemistry](/books/chemistry/part-1/Periodic Classification of Elements/Table3.6.png " ")
 
இவ்வாறாக, நவீன ஆவர்த்தன அட்டவணையில் அனைத்து தனிமங்களும் 18 செங்குத்து
நிரல்களிலும் 7 கிடைமட்ட நிரைகளிலும் வைக்கப்பட்டுள்ளன. செங்குத்து நிரல்கள் தொகுதிகள்
(group) எனவும், கிடைமட்ட நிரைகள் வரிசைகள் (periods) எனவும், அழைக்கப்படுகின்றன. IUPAC
விதிமுறையின் படி தொகுதிகள் குறிக்கப்படும் முந்தைய முறையான 1A முதல் VIIA வரை மற்றும்
1Bமுதல் VIIIவரை ஆகியவை மாற்றியமைக்கப்பட்டு 1 முதல் 18 வரையிலான இயல் எண்கள் மூலம்
தொகுதிகள் குறிப்பிடப்படுகின்றன.


ஒவ்வொரு வரிசையும், ‘ns1’ என்ற பொதுவான வெளிக்கூட்டு எலக்ட்ரான் அமைப்பினைக்
கொண்டுள்ள தனிமத்தில் துவங்கி ns2np6 என்ற வெளிக்கூட்டு எலக்ட்ரான் அமைப்பினைப்
பெற்றுள்ள தனிமத்தில் முடிவடைகிறது. இங்கு ‘n’ என்பது வரிசையின் எண்ணைக் (முதன்மைக்
குவாண்டம் எண்) குறிப்பிடுகின்றது. ஆஃபா தத்துவம் மற்றும் அதன் அடிப்படையிலான
அணுக்களின் எலக்ட்ரான் அமைப்பானது நவீன தனிமவரிசைஅட்டவணைக்கு கருத்து வடிவிலான
அடிப்படையைத் தருகின்றது.

{{< box title="தன்மதிப்பீடு " type="objective">}} 
1) மெண்டலீஃபின் தனிம வரிசை அட்டவணைக்கும் நவீன தனிம வரிசை அட்டவணைக்கும்
அணுகுமுறையில் உள்ள அடிப்படை வேறுபாடு யாது?

{{< / box >}} 

![chemistry](/books/chemistry/part-1/Periodic Classification of Elements/Table3.7.png " ")

#### 3.3 அணு எண் 100 ஐ விட அதிகம் பெற்றுள்ள தனிமங்களுக்கு IUPAC முறையில் பெயரிடுதல் ####

 புதிய தனிமங்கள் கண்டறிப்படும் போது, அத்தனிமத்தினை கண்டறிந்தவர், IUPAC வழி
முறைகளைப் பின்பற்றி ஒரு பெயரினைப் பரிந்துரைப்பார். அப்பரிந்துரையானது பொதுமக்களின்
கருத்துக்களை கேட்டறிந்த பின்னர் IUPAC யால் அங்கீகரிக்கப்படும். இந்த இடைப்பட்டக்காலத்தில்
புதிதாக கண்டறியப்ப்பட்ட தனிமானது IUPAC விதிகளின் அடிப்படையில், தற்காலிக பெயரால்
அழைக்கப்படும்.தற்காலிக பெயரிடுதலுக்கான வழிமுறைகள் பின்வருமாறு

1.	 புதியதாகக் கண்டறியப்பட்ட தனிமத்தின் அணு எண்ணிலிருந்து நேரடியாக பெயருக்கான
எண்சார் மூலம் ( Numerical root) வருவிக்கப்படுகிறது.
![chemistry](/books/chemistry/part-1/Periodic Classification of Elements/Table3.8.png " ")

2.	 அணு எண்ணிற்கு இணையான எண் மூலங்கள் ஒன்றாக்கப்பட்டு, ‘ium’ பிற்சேர்க்கையாக
எழுதப்படுகிறது.
3.	 ‘enn’ ஆனது ‘nil’ முன்னர் எழுதப்படும் போது, ‘enn’ ன் இறுதியில் உள்ள ‘n’ எழுதாமல்
விடப்படுகிறது (enn+nil= enil). இதைபோலவே ‘ium’ க்கு முன்னர் ‘bi’ மற்றும் ‘tri’ ஆகியவை
எழுதப்படும் போது அவற்றின் இறுதியில் உள்ள ‘i’ எழுதாமல் விடப்படுகிறது (bi+ium=bium;
tri+ ium= trium)
4.	 எண் சார் மூலங்களின் முதல் எழுத்துக்களிலிருந்து புதிய தனிமத்தின் குறியீடு
உருவாக்கப்படுகிறது. இதனை கீழக்கண்டுள்ள அட்டவணை எடுத்துக்காட்டுடன்
விளக்குகிறது.

![chemistry](/books/chemistry/part-1/Periodic Classification of Elements/Table3.9.png " ")
![chemistry](/books/chemistry/part-1/Periodic Classification of Elements/Table3.9.1.png " ")

{{< box title="தன்மதிப்பீடு " type="objective">}} 
2) அணு எண் 120 உடைய தனிமம் இந்நாள் வரை கண்டறியப்படவில்லை.
இத்தனிமத்திற்கு IUPAC வழிமுறையின் அடிப்படையில் வழங்கப்படும் பெயர் மற்றும் குறியீடு
என்னவாக இருக்கும்? இத்தனிமம் பெற்றிருக்க வாய்ப்புள்ள எலக்ட்ரான் அமைப்பினையும்
நிர்ணயிக்கவும்.

{{< / box >}} 

#### 3.4 எலக்ட்ரான் அமைப்பின் அடிப்படையில் தனிமங்களை தொகுதிபடுத்துதல் ####

நவீன ஆவர்த்தன விதியின் அடிப்படையில் நவீன தனிமவரிசை அட்டவணையில்
தனிமங்கள் 7-வரிசைகளிலும், 18-தொகுதிகளிலும் வைக்கப்பட்டுள்ளன. தனிமங்களை குறிப்பிட்ட
இடத்தில் அமைத்தல் என்பது அதன் வெளிக்கூட்டு எலக்ட்ரான் அமைப்போடு நெருங்கிய தொடர்பு
கொண்டது. தனிம வரிசை அட்டவணையின் தொடரிலும், தொகுதியிலும் எலக்ட்ரான் அமைப்பு
எவ்வாறு மாறுபடுகின்றது என்பதை நாம் ஆய்ந்து அறிவோம்.

#### 3.4.1 வரிசைகளில் எலக்ட்ரான் அமைப்பில் ஏற்படும் மாறுபாடு #### 

ஒவ்வொரு வரிசையும் ‘ns1’ என்ற வெளிக்கூட்டு எலக்ட்ரான் அமைப்புடைய தனிமத்தில்
துவங்கி ‘ns2, np6’ என்ற வெளிக்கூட்டு எலக்ட்ரான் அமைப்புடைய தனிமத்துடன் நிறைவு
பெறுகிறது என நாம் முன்னரே அறிவோம். இங்கு ‘n’ என்பது முதன்மைக் குவாண்டம் எண் ஆகும்.
முதல் வரிசையில், இணைதிற எலக்ட்ரான்கள் நிரப்பப்படுவது 1s ஆர்பிட்டாலில் துவங்குகிறது.
இந்த ஆர்பிட்டாலில் அதிகபட்சமாக இரு எலக்ட்ரான்கள் மட்டுமே இடம் பெறமுடியும். எனவே முதல்
வரிசையில் இரு தனிமங்கள், அதாவது ஹைட்ரஜன் மற்றும் ஹீலியம் ஆகிய இரண்டு தனிமங்கள்
மட்டுமே இடம் பெறுகின்றன. இரண்டாவது வரிசையில் இணைதிற எலக்ட்ரான்கள் நிரப்பப்படுவது
2s ஆர்பிட்டாலில் துவங்கி பின்னர் மூன்று 2p ஆர்பிட்டால்களிலும் தொடர்கின்றன. இதில் லித்தியம்
முதல் நியான் வரையிலான எட்டு தனிமங்கள் இடம் பெறுகின்றன.

மூன்றாவது வரிசையில் இணைதிற எலக்ட்ரான்கள் நிரப்பப்படுவது 3s ஆர்பிட்டாலில்
துவங்கி பின்னர் 3p ஆர்பிட்டால்களிலும் தொடர்கின்றன. நான்காவது வரிசையில் இணைதிற
எலக்ட்ரான்கள் முதலில் 4s ஆர்பிட்டாலிலும், பின்னர் 3d மற்றும் 4p ஆர்பிட்டால்களிலும் ஆஃபா
தத்துவத்தின் அடிப்படையில் நிரப்பப்படுகின்றன. இதைப் போன்றே பிற வரிசைகளின் எலக்ட்ரான்
அமைப்பினை நாம் விளக்க இயலும் ( அட்டவணை 3.10)

![chemistry](/books/chemistry/part-1/Periodic Classification of Elements/Table3.10.png " ")

நான்காவது வரிசையில் 3d ஆர்பிட்டால்களில் இணைதிற எலக்ட்ரான்கள் நிரம்புதல்
ஸ்கேன்டியத்திலிருந்து துவங்கி துத்தநாகத்தில் (zinc–ல்) நிறைவடைகிறது. இந்த 10
தனிமங்களையும்உள்ளடக்கியவரிசைமுதல்இடைநிலைத் தனிமவரிசைஎன அழைக்கப்படுகிறது.
இதைப் போலவே அடுத்தடுத்த வரிசைகளில், 4d, 5d மற்றும் 6d ஆர்பிட்டால்களில் இணைதிற
எலக்ட்ரான்கள் நிரப்பப்படுகின்றன. இவ்வரிசைகள் முறையே இரண்டாம், மூன்றாம் மற்றும்
நான்காம் இடைநிலை வரிசைகள் என்றழைக்கப்படுகின்றன.

ஆறாவது வரிசையில், இணைதிற எலக்ட்ரான்கள் நிரப்பப்படுவது 6s ஆர்பிட்டாலில்
துவங்கி பின்னர் 4f, 5d மற்றும் 6p ஆர்பிட்டால்களில் நிரப்பப்படுகின்றன. 4f ஆர்பிட்டால்கள்
நிரப்பப்படுவது சீரியத்தில் (z=58) துவங்கி லுட்டீசியத்தில் (z=71) நிறைவடைகின்றது. இந்த
14 தனிமங்களையும் உள்ளடக்கிய வரிசை முதல் உள் இடைநிலைத்தனிம வரிசையாகும்.
இத்தனிமங்கள் லாந்தனைடுகள் என்றழைக்கப்படுகின்றன. இதைப்போலவே ஏழாவது
வரிசையில் 5f ஆர்பிட்டால்கள் நிரப்பப்படுகின்றன. இந்த 14 தனிமங்களை உள்ளடக்கிய வரிசை
ஆக்டினைடுகள் என்றழைக்கப்படுகின்றன. இந்த இரு வரிசைகளும் நவீன தனிமவரிசை
அட்டவணையில் தனியே, அடிப்பாகத்தில் வைக்கப்பட்டுள்ளன.

#### 3.4.2 தொகுதிகளில் எலக்ட்ரான் அமைப்பில் ஏற்படும் மாறுபாடு ####

ஒரு தொகுதியில் உள்ள தனிமங்கள்
அனைத்தும் அவற்றின் வெளிக்கூட்டில்,
ஒத்த எலக்ட்ரான் அமைப்பினைப்
பெற்றுள்ளன. அட்டவணை (3.11)ல் பதினெட்டு
தொகுதிகளுக்கான பொதுவான வெளிக்கூட்டு
எலக்ட்ரான் அமைப்பு கொடுக்கப்பட்டுள்ளது.
தனிமங்களின் கடைசிஇணைதிற எலக்ட்ரான்
சென்று சேரக்கூடிய ஆர்பிட்டாலின்
அடிப்படையில் தனிமங்களை s,p,d மற்றும் f
தொகுதி தனிமங்கள் என வகைப்படுத்தலாம்.

தொகுதி -1 மற்றும் தொகுதி -2 ல்
உள்ள தனிமங்கள், s- தொகுதி தனிமங்கள்
என்றழைக்கப்படுகின்றன. இவற்றின்
கடைசி இணைதிற எலக்ட்ரான்கள் ns
ஆர்பிட்டாலில் சென்று சேர்கிறது. தொகுதி -1
ஐச் சேர்ந்த தனிமங்கள் காரஉலோகங்கள்
என்றும் தொகுதி -2ஐச் சேர்ந்த தனிமங்கள்
காரமண் உலோகங்கள் என்றும்
அழைக்கப்படுகின்றன. இவைகள் குறைந்த
கொதிநிலை, மற்றும் உருகு நிலையினைப்
பெற்றிருப்பதுடன், குறைவான அயனியாக்கும்
ஆற்றலையும் பெற்றுள்ள மென்மையான
உலோகங்கள் ஆகும். இவைகள் அதிக
வினைத்திறனைப் பெற்றிருக்கின்றன மேலும்
அயனிச்சேர்மங்களை உருவாக்குகின்றன.
இத்தனிமங்கள் அதிக எலக்ட்ரான்
நேர்மின்தன்மையையும் மற்றும் தீச்சுடரில்
நிறத்தினை ஏற்படுத்தும் தன்மையினையும்
பெற்றிருக்கின்றன. இத்தனிமங்களின்
பண்புகளைப் பற்றி அடுத்தடுத்த
பாடப்பகுதிகளில் விரிவாக படிப்போம்.

தொகுதி-13 முதல் 18 வரையிலான
தனிமங்கள் p-தொகுதி தனிமங்கள்
அல்லது பிரதிநிதித்துவ தனிமங்கள்
என்றழைக்கப்படுகின்றன. இத்தனிமங்களின்
பொதுவான வெளிக்கூட்டுஎலக்ட்ரான் அமைப்பு
\\( ns^2, np^{1-6} \\) ஆகும். 16 மற்றும் 17ம்-தொகுதி
தனிமங்கள் முறையே சால்கோஜன்கள் மற்றும்
ஹாலஜன்கள் என்றழைக்கப்படுகின்றன.
18ம் தொகுதித் தனிமங்கள் முழுமையாக
நிரப்பப்பட்ட இணைதிற கூட்டு எலக்ட்ரான்
அமைப்பினை \\( (ns^2 np^6) \\)பெற்றுள்ளன.
இவைகள் மந்த வாயுக்கள் ( inert gases)
அல்லது உயரிய வாயுக்கள் (noble gases)
என அழைக்கப்படுகின்றன. p-தொகுதி
தனிமங்கள் அதிகமான எதிர்க்குறி
எலக்ட்ரான்கவர்தன்மை மதிப்புகளைப்
பெற்றுள்ளன. s-தொகுதி தனிமங்களைக்
காட்டிலும் இவற்றின் அயனியாக்கும்
ஆற்றல் மதிப்பு அதிகம். இவைகள்
பெரும்பாலும் சகப்பிணைப்புச் சேர்மங்களை
உருவாக்குகின்றன. மேலும் இவைகள்
உருவாக்கும் பல்வேறு சேர்மங்களில்
ஒன்றுக்கும் மேற்பட்ட ஆக்சிஜனேற்ற
நிலைகளைப் பெற்றுள்ளன.

தொகுதி-3 முதல் 12 வரையில்
உள்ள தனிமங்கள் d தொகுதித் தனிமங்கள்
அல்லது இடைநிலைத் தனிமங்கள்
என்று அழைக்கப்படுகின்றன. இத்
தனிமங்களின் பொதுவான இணைதிற
கூட்டு எலக்ட்ரான் அமைப்பு\\( ) ns^{1-2}, (n-1) d^{1-10} \\)
ஆகும்.இத்தனிமங்களும்ஒன்றிற்கும்மேற்பட்ட
மாறுபடும் ஆக்சிஜனேற்ற நிலைகளைப்
பெற்றுள்ளன. இவைகள் அயனிச்
சேர்மங்கள், சகப்பிணைப்புச் சேர்மங்கள்
மற்றும் ஈதல்சகப்பிணைப்புச் சேர்மங்களை
உருவாக்கும் தன்மையினைப் பெற்றுள்ளன.
மேலும் இவைகள் அணிக்கோவை
இடைச்செருகல் சேர்மங்கள் (interstitial
compounds) மற்றும் உலோகக் கலவைகளை
உருவாக்குகின்றன. இவற்றின் உலோகக்
கலவைகள் வினையூக்கிகளாகவும்
செயல்படும் தன்மையினைப் பெற்றுள்ளன.
இந்த தனிமங்கள் அதிக உருகுநிலையை
பெற்றிருப்பதுடன் வெப்பம் மற்றும்
மின்சாரத்தை நன்கு கடத்தும்கடத்திகளாகவும்
செயல்படுகின்றன.

லாந்தனைடுகள் \\( (4f^{1-14},5d^{0-1},6s^2) \\) மற்றும் ஆக்டினைடுகள் \\( (5f^{0-14}, 6d^{0-2}, 7s^2) \\)ஆகியன
f- தொகுதி தனிமங்கள் என்றழைக்கப்படுகின்றன. இத்தகைய தனிமங்கள் உலோகத்
தன்மையினையும், அதிக உருகு நிலையினையும் கொண்டுள்ளன. இவற்றின் சேர்மங்கள்
பெரும்பாலும் நிறமுடையவை. இத்தனிமங்களும் மாறுபட்ட ஆக்சிஜனேற்ற நிலைகளைப்
பெற்றுள்ளன.

![chemistry](/books/chemistry/part-1/Periodic Classification of Elements/Table3.11.png " ")

{{< box title="தன்மதிப்பீடு " type="objective">}} 
    3) (n-1 ) d2 , ns2 ( இங்கு n=5) என்ற எலக்ட்ரான் அமைப்பினை நிறைவு
செய்யும் தனிமமானது தனிமவரிசை அட்டவணையில் பெற்றுள்ள இடத்தினைக்
கண்டறிக.

{{< / box >}} 

#### 3.5. ஆவர்த்தன பண்புகளில் காணப்படும் ஆவர்த்தனத் தொடர்பு ####

 முன்னரே விவரித்துள்ளவாறு, தனிமங்களின் அணு எண் அதிகரிக்கும் போது, அவற்றின்
எலக்ட்ரான் அமைப்பில் காணப்படும் ஆவர்த்தனத் தன்மையினைப் போல, தனிமங்களின் இயற்
மற்றும் வேதிப் பண்புகளிலும் ஆவர்த்தனத் தன்மை காணப்படுகிறது. இப்பாடப்பகுதியில் பின்வரும்
பண்புகளில் காணப்படும் ஆவர்த்தனத் தன்மையினை நாம் கற்போம்.
1.	 அணு ஆரம்
2.	 அயனி ஆரம்
3.	 அயனியாக்கும் என்தால்பி (ஆற்றல்)
4.	 எலக்ட்ரான் நாட்டம் (எலக்ட்ரான் ஏற்கும் என்தால்பி)
5.	 எலக்ட்ரான் கவர் தன்

#### 3.5.1 அணு ஆரம் #### 

ஒரு அணுவின் அணு ஆரம் என்பது
அதன் அணுக்கருவின் மையத்திற்கும்,
இணைதிற எலக்ட்ரான் உள்ள
வெளிக்கூட்டிற்கும் இடையேயான தூரம் என
வரையறுக்கப்படுகிறது.

ஒரு தனித்த அணுவின் ஆரத்தினை
நேரடியாக அளவிட இயலாது. மந்த
வாயுக்களைத் தவிர்த்து,வழக்கமாகஅணுஆரம்
என்பது தொடர்புடைய அணுக்களுக்கிடையே
காணப்படும் பிணைப்பின் தன்மையினைப்
பொறுத்து, சகப்பிணைப்பு ஆரம் அல்லது
உலோக ஆரத்தினைக் குறிப்பிடுகின்றது.

![chemistry](/books/chemistry/part-1/Periodic Classification of Elements/Image3.1.png " ")
படம் 3.1 (அ) அணு ஆரம்


#### சகப்பிணைப்பு ஆரம் #### 
ஒற்றை சகப்பிணைப்பால்
பிணைக்கப்பட்டுள்ள இரண்டு ஒத்த
அணுக்களின் அணுக்கருக்களுக்கு
இடையேயான தொலைவின் பாதியளவு
சகப்பிணைப்பு ஆரம் என்றழைக்கப்படுகிறது.
அணுக்கருக்களுக்கு இடைப்பட்ட தொலைவு
X –கதிர் விளிம்பு விளைவு ஆய்வின் மூலம்
கண்டறியப்படுகிறது.

![chemistry](/books/chemistry/part-1/Periodic Classification of Elements/Image3.1.a.png " ")
படம் 3.1 (ஆ) அணு மற்றும் சகப்பிணைப்பு ஆரம்.

#### எடுத்துக்காட்டு ####

சோதனை மூலம் கண்டறியப்பட்ட
\\( Cl_2 \\) மூலக்கூறின் அணுக்கருயிடை தூரம், 1.98 Å.

\\( d_{Cl-Cl} = r_{Cl} + r_{Cl} \\)
⇒ \\( d_{Cl-Cl} = 2r_{Cl} \\)
⇒ \\( r_{Cl} = \dfrac{ d_{Cl-Cl}}{2} \\)

\\( = \dfrac{1.98}{2}  = 0.99Å \\)


![chemistry](/books/chemistry/part-1/Periodic Classification of Elements/Image3.1.b.png " ")

சகப்பிணைப்பு உருவாதலானது, அணு
ஆர்பிட்டால்கள் மேற்பொருந்துதலை
உள்ளடக்கியது. மேலும் இது
அணுக்கருக்களுக்கு இடையேயானத்
தொலைவினைக் குறைக்கிறது. எனவே
சகப்பிணைப்பு ஆரம் என்பது, உண்மையான
அணுஆரத்தினைவிடஎப்போதும் குறைவான
மதிப்பினைப் பெற்றிருக்கும்.
தனித்த ஒரு அணுவின் சகப்பிணைப்பு
ஆரத்தினை, இரு வேறுபட்ட A மற்றும்
B ஆகிய அணுக்களுக்கிடையே உள்ள
அணுக்கருயிடை தூரத்திலிருந்தும்
கணக்கிடலாம். இதற்கு  ஷோமேக்கர் மற்றும்
ஸ்டீவன்சன் முன்மொழிந்த எளிமையான
முறை பின்வருமாறு.

\\( d_{A-B} = r_A + r_B - 0.09 (χ_A-χ_B) \\)

இங்கு \\( χ_A மற்றும் χ_B \\) என்பன முறையே ஃபாலிங் அளவீட்டில் A மற்றும் B ஆகியவற்றின் எலக்ட்ரான் கவர்தன்மை
மதிப்புகளாகும். இங்கு\\ χ_A > χ_B \\) மற்றும் ஆரத்தின் அளவீடு Å.

சோதனை மூலம் கண்டறியப்பட்ட
\\( d_{H-Cl} மதிப்பான 1.28 Å -ல் இருந்து ஹைட்ரஜனின் சகப்பிணைப்பு ஆரத்தினை நாம் கணக்கிடுவோம். குளோரினின் சகப்பிணைப்பு ஆரம் 0.99 Å ஃபாலிங் அளவீட்டில், குளோரின் மற்றும் ஹைட்ரஜன் ஆகியவற்றின் எலக்ட்ரான் கவர்தன்மை
மதிப்புகள் முறையே 3 மற்றும் 2.1 ஆகும்.

\\( d{H-Cl} = r_H + r_Cl - 0.09 ( χ_Cl - χ_H) \\)
1.28 = \\( r_H \\) + 0.99 - 0.09 (3 - 2.1)
1.28 = \\( r_H \\) + 0.99 - 0.09 (0.9)
1.28 = \\( r_H \\)+ 0.99 - 0.081
1.28 = \\( r_H \\) + 0.909
∴ \\( r_H \\)= 1.28 - 0.909 = 0.371 Å

#### உலோக ஆரம் ####
 
நெருங்கி பொதிந்து அமைந்துள்ள உலோகப் படிகத்தில், அருகருகே அமைந்துள்ள இரு உலோக அணுக்களுக்கு இடைப்பட்டத் தொலைவின் சரிபாதியளவு
உலோக ஆரம் என வரையறுக்கப்படுகிறது.

எடுத்துக்காட்டாக, தாமிர (Copper) உலோகத்தில், அடுத்தடுத்து அருகே அமைந்துள்ள தாமிர (Copper) அணுக்களுக்கு இடைப்பட்டத் தொலைவு 2.56 Å. எனவே
தாமிரத்தின் (Copper) உலோக ஆரம்

\\( \dfrac{2.56}{2} = 1.28 Å

உலோகப் படிகத்தின், அலகு கூட்டின் நீளத்தினைப் பயன்படுத்தி உலோக ஆரத்தினை கணக்கிட இயலும். XII –ம் வகுப்பின் திட நிலைமை பாடத்தில் இது பற்றிய விரிவான கணக்கீட்டினை நீங்கள் கற்பீர்கள்.

#### அணு ஆரத்தில் காணப்படும் ஆவர்த்தனத் தொடர்பு #### 
#### வரிசையில் ஏற்படும் மாறுபாடு (Variation in Periods) ####

ஒரு வரிசையில் செல்லும் போது அணு ஆரம் குறைகிறது. ஒரு வரிசையில் இடமிருந்து வலமாகச் செல்லும் போது, இணைதிற எலக்ட்ரான்கள் ஒரே கூட்டில்
சேர்க்கப்படுகின்றன. அதே நேரத்தில் அணுக்கருவில் சேர்க்கப்படும் புரோட்டான், அணுக்கருவின் மின்தன்மையினை அதிகரிப்பதுடன் இணைதிற எலக்ட்ரான்களுக்கும், அணுக்கருவிற்கும்
இடையேயான கவர்ச்சி விசையினையும்
அதிகரிக்கின்றது. எனவே, ஒரு வரிசையில்
செல்லும்போது அணு ஆரம் குறைகிறது.


#### செயலுறு அணுக்கரு மின்சுமை (effective nuclear charge) ####

எலக்ட்ரான்களுக்கும், அணுக்கருவிற்கும் இடையே நிலை மின்னியல் கவர்ச்சி விசை காணப்படுகிறது.
இக்கவர்ச்சி விசை மட்டும் அல்லாமல்,
எலக்ட்ரான்களுக்கிடையே விலக்கு விசையும்
காணப்படுகிறது. உள்கூட்டில் காணப்படும்
எலக்ட்ரான்களுக்கும், இணைதிற கூட்டில்
உள்ள எலக்ட்ரான்களுக்கும் இடையேயான
இந்த விலக்கு விசையின் விளைவாக,
வெளிக்கூட்டில் உள்ள இணைதிற
எலக்ட்ரான்கள் மீது, அணுக்கருவினால்
செலுத்தப்படும் கவர்ச்சி விசை குறைக்கப்
படுகின்றது. எனவே, உட்கூட்டில் உள்ள
எலக்ட்ரான்கள், அணுக்கருவிற்கும்,
இணைதிற எலக்ட்ரான்களுக்கும் இடையே
ஒருதிரை போல செயல்படுகிறது. இவ்விளைவு
திரைமறைப்பு விளைவு (Screening effect)
என்றழைக்கப்படுகிறது. வெளிக்கூட்டில்
உள்ள இணைதிற எலக்ட்ரான்களால்
உணரப்படும் நிகர அணுக்கரு மின்சுமை
செயலுறு அணுக்கரு மின்சுமை (effective
nuclear charge) என்றழைக்கப்படுகின்றது.
செயலுறு அணுக்கரு மின்சுமையானது
பின்வரும் சமன்பாட்டால் தோராயமாக
கணக்கிடப்படுகிறது.

\\( Z_{செயலுறு} = Z - S

இங்கு, Z என்பது அணு எண் மற்றும் S என்பது திரைமறைப்பு மாறிலி. இம்மாறிலியைக் கீழே விவரிக்கப்பட்டுள்ள, ஸ்லேட்டர் விதிகளைப் பயன்படுத்தி
கணக்கிடலாம்.

#### படி 1 #### 
முதலில் கொடுக்கப்பட்ட அணுவின் எலக்ட்ரான் அமைப்பினை எழுதவும். பிறகு ns மற்றும் np ஆர்பிட்டால்களை ஒரே
தொகுதியாகவும், பிற ஆர்பிட்டால்களை தனி
தொகுதிகளாகவும் பின்வரும் அமைப்பில்
எழுதவும்.
(1s) (2s, 2p) (3s, 3p) (3d) (4s, 4p) (4d) (4f) (5s, 5p)...

#### படி 2 ####

செயலுறு அணுக்கரு மின்சுமை
கண்டறிய வேண்டிய எலக்ட்ரான்
அமைந்துள்ள தொகுதியினை இனம்
கண்டறியவும். இதற்கு வலப்புறம்
அமைந்துள்ள தொகுதிகளில் காணப்படும்
எலக்ட்ரான்கள் திரைமறைப்பு விளைவிற்கு
காரணமாக அமைவதில்லை.

இனம் கண்டறியப்பட்ட தொகுதியில்
(n என்ற எழுத்தால் குறிக்கப்படுகிறது) உள்ள
எலக்ட்ரான்கள் ஒவ்வொன்றும் 0.35 அலகு
அணுக்கரு மின்சுமையை மறைக்கின்றன.
எனினும் 1s எலக்ட்ரான்களுக்கு இதன் மதிப்பு
0.30 அலகு ஆகும்.

#### படி 3 ####
#### உட்கூட்டிலுள்ள எலக்ட்ரான்களின் மறைத்தல் ####

செயலுறு அணுக்கரு மின்சுமை
கண்டறியப்பட வேண்டிய எலக்ட்ரான் s
அல்லது p ஆர்பிட்டாலில் இருந்தால்,

i.	 (n-1) தொகுதியில் உள்ள ஒவ்வொரு
எலக்ட்ரான்களும்0.85அலகுஅணுக்கரு
மின்சுமையினை மறைக்கின்றன.

ii.	 (n-2) தொகுதி அல்லது அதனை
விடக்குறைவான (n-3), (n-4)
போன்ற தொகுதிகளில் உள்ள
ஒவ்வொரு எலக்ட்ரானும் முழுமையாக
மறைக்கின்றன. அதாவது 1 அலகு
அணுக்கரு மின் சுமையினை
மறைக்கின்றன.
செயலுறு அணுக்கரு மின்சுமை
கண்டறியப்பட வேண்டிய எலக்ட்ரான் d
அல்லது f ஆர்பிட்டாலில் இருந்தால், அந்த
எலக்ட்ரான் அமைந்துள்ள தொகுதிக்கு
இடப்புறம் உள்ள தொகுதிகளில் காணப்படும்
எலக்ட்ரான்கள் 1 அலகு அணுக்கரு
மின்சுமையினை மறைக்கின்றன.

#### படி 4 ####

அனைத்து எலக்ட்ரான்களின் திரைமறைப்பு விளைவு மதிப்புகளின் கூடுதல் திரைமறைப்பு மாறிலி ‘S’ ஐத் தருகின்றது.

![chemistry](/books/chemistry/part-1/Periodic Classification of Elements/Table3.12.png " ")

எடுத்துக்காட்டு

ஸ்கேன்டியத்தில் உள்ள 3dஎலக்ட்ரான் மற்றும் 4s எலக்ட்ரானின் மீதான செயலுறு அணுக்கரு மின்சுமையின் மதிப்பினைக் கணக்கிடுதலை நாம் விளக்குவோம்.
ஸ்கேன்டியத்தின் எலக்ட்ரான் அமைப்பு \\( 1s^2, 2s^2, 2p^6, 3s^2, 3p^6, 4s^2, 3d^1, இதனை பின்வருமாறு மாற்றியமைக்கலாம். \\)

![chemistry](/books/chemistry/part-1/Periodic Classification of Elements/Image3.1.x.png " ")

![chemistry](/books/chemistry/part-1/Periodic Classification of Elements/Table 3.12.x.png " ")

\\( Z_{செயலுறு} = Z - S \\)

\\(Z_{செயலுறு} = 21- 18 \\)

\\(Z_{செயலுறு} = 3 \\)

![chemistry](/books/chemistry/part-1/Periodic Classification of Elements/Image3.1.x.1.png " ")




